<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="12">
    <meta name="apple-mobile-web-app-capable" content="yes">
    <title>12</title>
    <link rel="stylesheet" href="./style/style.min.css" media="screen" integrity="sha256-1cpg/RYkJEcZJuKsZ8cbs3M2r9kOplEXHcv5iqCbmLE=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Bohumil Hrabal: Postřižiny">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Postřižiny">
    <meta property="og:title" content="Postřižiny">
    <meta property="og:type" content="book">
    <meta property="og:book:author" content="Bohumil Hrabal">
    <meta property="twitter:title" content="Bohumil Hrabal: Postřižiny">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./postriziny_016.html">
    <link rel="next" href="./postriziny_019.html">
    <meta name="nb-order" content="13">
    <link rel="self" href="postriziny_017.html">
    <meta name="nb-identifier" content="hrabal-postriziny-938cc26">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2285" data-nb-chars="13216">
    <nav role="doc-toc">
      <ul class="plain section">
        <li><a href="postriziny_005.html">Věnování</a></li>
        <li><a href="postriziny_006.html">1</a></li>
        <li><a href="postriziny_007.html">2</a></li>
        <li><a href="postriziny_008.html">3</a></li>
        <li><a href="postriziny_009.html">4</a></li>
        <li><a href="postriziny_010.html">5</a></li>
        <li><a href="postriziny_011.html">6</a></li>
        <li><a href="postriziny_012.html">7</a></li>
        <li><a href="postriziny_013.html">8</a></li>
        <li><a href="postriziny_014.html">9</a></li>
        <li><a href="postriziny_015.html">10</a></li>
        <li><a href="postriziny_016.html">11</a></li>
        <li><a href="postriziny_017.html">12</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./postriziny_016.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">12</span></h1>
        <section>
          <p class="chunk" data-nb-ref-number="2" data-nb-words="148" data-nb-chars="849"><span class="idea" data-nb-ref-number="2" id="idea2" data-nb-words="148" data-nb-chars="849">Podívala jsem se&nbsp;na&nbsp;hodinky, to&nbsp;byl čas, kdy Boďa Červinka končí svoji malou rundu, jistě už&nbsp;koupil výhodně zeleninu a&nbsp;z&nbsp;radosti nad takovou koupí se&nbsp;stavil nejdřív na&nbsp;náměstí U&nbsp;Svobodů, kde si&nbsp;dal dvě decičky vermutu a&nbsp;pět deka uherského salámu, pak se&nbsp;stavil v&nbsp;Grandu, kde si&nbsp;jistě dal malý gulášek a&nbsp;tři plzeňská piva, pak, aby začal uzavírat tu&nbsp;svoji malou rundu, stavil se&nbsp;v&nbsp;drogerii u&nbsp;Mikolášky, a&nbsp;setrvávaje v&nbsp;přátelském hovoru, vypil tři číšky koňaku, avšak ono je&nbsp;i&nbsp;možné, že&nbsp;Boďa měl takovou radost, že&nbsp;vydělal na&nbsp;výhodné koupi zeleniny dvě koruny, že&nbsp;pokračoval v&nbsp;takzvané velké rundě, to&nbsp;jest, ještě se&nbsp;stavil Na&nbsp;Knížecí na&nbsp;černou kávu s&nbsp;originál jamajským rumem, aby se&nbsp;pak zastavil na&nbsp;stojačku u&nbsp;speciálního výčepu firmy Louis Wantoch a&nbsp;vypil kalíšek griotky jako radostnou tečku za&nbsp;tak výhodným nákupem karfiolu a&nbsp;zeleniny do&nbsp;polévky.</span></p>
          <p class="chunk" data-nb-ref-number="3" data-nb-words="201" data-nb-chars="1235"><span class="idea" data-nb-ref-number="3" id="idea3" data-nb-words="201" data-nb-chars="1235">Když Francin odešel do&nbsp;kanceláře docela neusmířený, vybelhala jsem se&nbsp;do&nbsp;předsíňky, vytáhla bicykl a&nbsp;jela do&nbsp;města, šlapala lehce tou mojí bílou a&nbsp;bolavou nohou, ale pak každým šlápnutím jako by&nbsp;se&nbsp;mi&nbsp;posílil ten kotník, opřela jsem o&nbsp;zeď bicykl, a&nbsp;když jsem nahlédla do&nbsp;oficíny, na&nbsp;otáčecím křesle dřímal Boďa, vešla jsem a&nbsp;posadila se&nbsp;na&nbsp;volnou židli. Boďa jistě dokončil velkou rundu, protože z&nbsp;něho voněla jádra višní, jistě skončil u&nbsp;firmy Griotte podniky „Boďo,“ povídám. „Copak? Milostpaní?“ vstal a&nbsp;polekal se&nbsp;tak, že&nbsp;vzal nůžky a&nbsp;začal jimi štěbetat. „Povídám, Boďo, chtěla bych ostříhat vlasy.“ Boďa se&nbsp;polekal ještě víc. „Jak prosím?“ zabreptal. „Povídám, Boďo, chci ostříhat vlasy tak, jak to&nbsp;nosí Josefina Bakerová.“ Boďa potěžkal moje vlasy a&nbsp;vyvalil oči: „Tenhle zbytek starého Rakouska? Tohleto: Já, Anna Czilágová, narozená v&nbsp;Karlovicích na&nbsp;Moravě? Nikdy!“ A&nbsp;Boďa s&nbsp;despektem odhodil nůžky a&nbsp;posadil se&nbsp;a&nbsp;založil ruce a&nbsp;díval se&nbsp;oknem a&nbsp;trucoval. „Povídám, pane Boďo, pan doktor Gruntorád ostříhal hřebci hřívu i&nbsp;ocas a&nbsp;doporučil mi&nbsp;ten moderní postřih kvůli lupům.“ Boďa trval: „Tyhle vlasy ustřihnout, to&nbsp;je&nbsp;to&nbsp;samé, jako kdybych vyplivl po&nbsp;svatém přijímání svatou hostii!“&nbsp;– „Povídám, Boďo, já&nbsp;vám podepíšu revers…“</span></p>
          <p class="chunk" data-nb-ref-number="4" data-nb-words="1719" data-nb-chars="9885"><span class="idea" data-nb-ref-number="4" id="idea4" data-nb-words="1719" data-nb-chars="9885">„To jedině,“ řekl Boďa a&nbsp;přinesl psací náčiní a&nbsp;já jsem na&nbsp;čtvrtku papíru napsala, tak jako před operací, že&nbsp;dobrovolně a&nbsp;při plném vědomí jsem si&nbsp;nechala ustřihnout svoje vlasy panem Boďou Čer­vinkou. A&nbsp;Boďa, když máváním usušil ten revers, pečlivě jej zastrčil do&nbsp;tobolky, rozhodil rochetku, stáhl mi&nbsp;ji&nbsp;pod bradou a&nbsp;sklonil mi&nbsp;hlavu a&nbsp;vzal nůžky, chvíli váhal, byla to&nbsp;chvíle, jako když artista v&nbsp;kopuli cirkusu dělá nějaký nebezpečný výkon a&nbsp;bubínek víří a&nbsp;víří… a&nbsp;Boďa dvěma šmikanci ustřihl proudy mých vlasů. Ulevilo se&nbsp;mi&nbsp;tak, že&nbsp;hlava mi&nbsp;klesla na&nbsp;prsa a&nbsp;pocítila jsem průvan na&nbsp;šíji. Boďa položil vlasy na&nbsp;otáčecí křeslo, pak vzal mašinku a&nbsp;vystříhal mi&nbsp;úponky vlasů a&nbsp;pejzy, pak jeho nůžky štěbetaly, Boďa odstupoval a&nbsp;díval se&nbsp;na&nbsp;moji hlavu jako tvořící sochař a&nbsp;hned jeho nůžky pracovaly soustředěně dál. Když jsem chtěla zdvihnout hlavu a&nbsp;podívat se&nbsp;kradí na&nbsp;sebe do&nbsp;zrcadla, stlačil mi&nbsp;bradu mezi klíční kosti a&nbsp;pracoval dál, viděla jsem, jak se&nbsp;začíná potit, jeho tvář se&nbsp;leskla a&nbsp;voněl z&nbsp;ní jamajský rum, a&nbsp;griotka a&nbsp;koňak s&nbsp;oblakem nepříliš příjemné vůně piva, pak mydlil štětku a&nbsp;dával na&nbsp;mne pozor, a&nbsp;kdykoliv jsem se&nbsp;pokusila na&nbsp;sebe podívat, stlačil mi&nbsp;hlavu, ale viděla jsem, že&nbsp;jeho tváří se&nbsp;rozprostírá radost, takový nadšený úsměv, že&nbsp;se&nbsp;mu&nbsp;něco daří, pak mi&nbsp;namydlil šíj a&nbsp;břitvou mi&nbsp;vyholil krk, pak mi&nbsp;navlhčil vlasy a&nbsp;břitvou mi&nbsp;je&nbsp;seřezával, a&nbsp;já jsem najednou pocítila hořkost v&nbsp;ústech a&nbsp;srdce se&nbsp;mi&nbsp;rozbušilo, teď, když už&nbsp;bylo pozdě, už&nbsp;vlasy nešly připnout nazpátek, viděla jsem Francina, jak večer sedí v&nbsp;kanceláři a&nbsp;píše redis perem číslo tři iniciály do&nbsp;pivovarských knih a&nbsp;kolem každé iniciály rozviřuje úponky a&nbsp;do tvaru lyry pohybující se&nbsp;moje ryšavé vlasy, viděla jsem Francina, jak Boďa Červinka mu&nbsp;ustřihuje ruce od&nbsp;mých vlasů, jak mu&nbsp;ustřihuje fialově zářící neonový hřeben, protože Francin už&nbsp;nikdy mne nebude v&nbsp;tmavém pokoji vyčesávat a&nbsp;kochat se&nbsp;mými vlasy, do&nbsp;kterých se&nbsp;ještě za&nbsp;Rakouska zamiloval a&nbsp;kvůli kterým si&nbsp;mne vzal… Zavřela jsem oči a&nbsp;přitiskla bradu na&nbsp;prsa a&nbsp;chvíli polykala, Boďa se&nbsp;mne dvakrát dotkl, ale neměla jsem sílu zdvihnout oči do&nbsp;zrcadla, Boďa mne jemně vzal za&nbsp;ústa a&nbsp;zdvihl mi&nbsp;bradu, pak ustoupil a&nbsp;byl tak taktní, že&nbsp;se&nbsp;otočil… Tam v&nbsp;zrcadle na&nbsp;otáčecí židli, až&nbsp;po&nbsp;krk v&nbsp;bílém prostěradle, seděl hezký mladý muž, ale s&nbsp;tak drzým výrazem v&nbsp;tváři, že&nbsp;jsem sama proti sobě vztáhla ruku. Boďa mi&nbsp;odvázal rochetku, vztyčila jsem se, opřela o&nbsp;mramorový stolek a&nbsp;dívala se&nbsp;na&nbsp;sebe, a&nbsp;žasla jsem, protože Boďa vystříhal ze&nbsp;mne duši, ten účes Josefiny Bakerové, to&nbsp;jsem byla já, to&nbsp;byl můj portrét, tady každého musela ta&nbsp;moje frizura trknout do&nbsp;obličeje jako voj. A&nbsp;Boďa už&nbsp;dávno vypráskal ulomené a&nbsp;nasečené vlasy z&nbsp;rochetky a&nbsp;milosrdně mi&nbsp;dával možnost, abych se&nbsp;sama se&nbsp;sebou vyrovnala, abych si&nbsp;na&nbsp;sebe zvykla. Posadila jsem se, pořád ze&nbsp;sebe nespouštěla oči. Boďa vzal kulaté zrcadlo a&nbsp;nastavil je&nbsp;za&nbsp;mne. V&nbsp;zrcadle přede mnou jsem viděla v&nbsp;oválném zrcadle svoji šíj, chlapecký krk, kterým jsem se&nbsp;zmladila do&nbsp;dívčích let, aniž bych přestala být ženskou, která je&nbsp;ještě schopna pokoušet sama sebe tou svou šíjí, vystříhanou do&nbsp;tvaru srdce. A&nbsp;vůbec celý ten nový účes budil dojem, že&nbsp;je&nbsp;přilbou, takovou čepičkou z&nbsp;vlasů, jako měl Mefistofeles, když Fausta hrála Martinova společnost v&nbsp;našem divadle, že&nbsp;ten můj účes lze sundat zrovna tak, jako před chvílí mi&nbsp;sňal sádrový obvaz z&nbsp;kotníku pan doktor Gruntorád, tak ten můj účes mi&nbsp;přiléhal na&nbsp;hlavu jako ten gypsový obvaz na&nbsp;kotník… A&nbsp;vyskočila jsem, avšak jak jsem byla zvyklá, že&nbsp;ty&nbsp;moje vlasy mi&nbsp;táhly hlavu nazpátek, div jsem nepřepadla a&nbsp;čelem nerozbila Boďovi zrcadlo. Zaplatila jsem a&nbsp;Boďovi slíbila, že&nbsp;má&nbsp;u&nbsp;mne basu ležáku k&nbsp;dobru, a&nbsp;Boďa se&nbsp;smál a&nbsp;mnul si&nbsp;ruce, i&nbsp;Boďu posílil ten jeho holičský výkon. „Boďo,“ povídám, „to jste na&nbsp;to&nbsp;přišel sám?“ A&nbsp;Boďa nalistoval v&nbsp;holičských zprávách série moderních účesů od&nbsp;ofinky Lyi de&nbsp;Putti až&nbsp;po&nbsp;bubikopf Josefiny Bakerové… Vyšla jsem a&nbsp;kolem hlavy mi&nbsp;táhla vichřice, ač&nbsp;bylo bezvětří. Naskočila jsem na&nbsp;bicykl a&nbsp;Boďa za&nbsp;mnou vyběhl a&nbsp;v&nbsp;papírovém pytlíku mi&nbsp;přinesl ty&nbsp;moje odstřižené vlasy, dal mi&nbsp;je&nbsp;do&nbsp;ruky, vážily ty&nbsp;vlasy dobře dvě kila, jako bych koupila dva kilové úhoře. Povídám: „Boďo, dejte mi&nbsp;je&nbsp;dozadu na&nbsp;nosič, ano?“ A&nbsp;Boďa zvedl péro nosiče a&nbsp;položil tam proudy vlasů, a&nbsp;když spustil péro nosiče na&nbsp;vlasy, chytila jsem se&nbsp;za&nbsp;hlavu… A&nbsp;pak jsem jela hlavní třídou, dívala jsem se&nbsp;na&nbsp;chodce, viděla jsem pana kominického mistra de&nbsp;Giorgiho, ale on&nbsp;mne nepoznal, jela jsem na&nbsp;nádraží, dívala se&nbsp;na&nbsp;odjezdy vlaků, ale nikdo si&nbsp;mne nevšiml, měli mne lidé za&nbsp;někoho docela jiného, i&nbsp;když bicykl a&nbsp;moje tělo bylo to&nbsp;samé jako před těmi postřižinami, našlápla jsem bicykl a&nbsp;vracela se&nbsp;hlavní třídou, před pekařstvím pana Svobody stál kočár pana doktora Gruntoráda, teprve odpoledne se&nbsp;dostal pan doktor na&nbsp;puclák bílé kávy a&nbsp;košíček housek, který na&nbsp;něho každý den ráno čekával, až&nbsp;se&nbsp;bude vracet od&nbsp;svých vesnických rodiček a&nbsp;žlučníkových kolik, teď pan doktor vyšel, kočí seskočil z&nbsp;kozlíku, kde dřímal a&nbsp;držel opratě hřebce, pan doktor Gruntorád se&nbsp;na&nbsp;mne podíval, uklonila jsem se&nbsp;a&nbsp;usmála, ale pan doktor jen chvíli zaváhal, ale pak rozhodně potřásl hlavou a&nbsp;posadil se&nbsp;na&nbsp;kozlík a&nbsp;odjížděl, zatímco jeho kočí se&nbsp;rozvaloval na&nbsp;plyšovém sedadle, projela jsem se&nbsp;náměstím kolem morového sloupu, všichni se&nbsp;na&nbsp;mne dívali, jako bych byla v&nbsp;městečku poprvé… na&nbsp;korze před firmou Katz, obchod se&nbsp;střižním a&nbsp;galanterním zbožím, spal buldok a&nbsp;stála skupina černě oděných dam, sukně měly až&nbsp;na&nbsp;zem, předsedkyně Okrašlovacího spolku tam dělala průvodce jistě nějakému hudebnímu skladateli, protože ten muž měl veliký černý klobouk jak sociální demokrat. Jednou jsem také tak kráčela s&nbsp;tímhle Okraš­lovacím spolkem se&nbsp;sukněmi zvedajícími prach dláždění, v&nbsp;chrámu Páně sv. Jiljí jsme stáli u&nbsp;zavřeného postranního vchodu a&nbsp;dívali se&nbsp;na&nbsp;podlahu, kde už&nbsp;nic nebylo, jen vzpomínka, že&nbsp;ještě před sto lety tam byl zaschlý škraloup krve od&nbsp;toho masakru v&nbsp;kostele, kdy Švédové a&nbsp;Sasíci vybili všechny měšťany, kteří se&nbsp;tam před nimi schovali, pak jsme stáli u&nbsp;jediné skutečně krásné a&nbsp;historicky cenné branky Fortny, ale nedívali jsme se&nbsp;na&nbsp;tu&nbsp;bránu, ale hleděli pozorně pod oblouky kamenného mostu, kde v&nbsp;roce 1913 krotitel cirkusu Kludský koupal své slony, kteří ještě nyní se&nbsp;ráchají v&nbsp;té labské vodě a&nbsp;choboty jak hadicemi si&nbsp;stříkají vodu na&nbsp;záda, přesně tak to&nbsp;je&nbsp;na&nbsp;fotografii v&nbsp;městském muzeu, protože předsedkyně Okrašlovacího spolku paní Krásenská dík oživující fantazii vidí z&nbsp;našeho městečka už&nbsp;jen to, co&nbsp;v&nbsp;něm k&nbsp;vidění není. Teď členky Okrašlovacího spolku přešly se&nbsp;vzácnou návštěvou pod loubí před hostinec U&nbsp;Havrdů a&nbsp;s&nbsp;pohnutím se&nbsp;dívaly na&nbsp;cementovou dlažbu, kde kdysi odpočíval Friedrich Veliký. A&nbsp;jako to&nbsp;nejcennější našeho městečka, odvedla pod paží paní Krásenská hudebního skladatele doprostřed náměstí, kde na&nbsp;lavičce seděli dva penzisté a&nbsp;opírali si&nbsp;brady o&nbsp;hůlečky, a&nbsp;paní předsedkyně líčila a&nbsp;přesně popisovala renesanční kašnu, která tam stávala do&nbsp;roku 1840 a&nbsp;pak byla rozbouraná, avšak mýlil by&nbsp;se&nbsp;každý, kdo by&nbsp;si&nbsp;myslil, tak jako ti&nbsp;dva sedící penzisté, že&nbsp;okrašlovací společnost se&nbsp;dívá na&nbsp;ně, kdepak! Předsedkyně uka­zovala a&nbsp;prstem objížděla sice penzistům před obličeji, avšak viděla to, co&nbsp;popisovala, ty&nbsp;krásné ozdoby, pískovcové girlandy a&nbsp;v&nbsp;poloreliéfu dva andělíčky, kteří na&nbsp;té&nbsp;kašně byli, a&nbsp;tedy ještě jsou ozdobou našeho městečka. Ach, paní Krásenská, ta, která má&nbsp;ráda všechno to, co&nbsp;už&nbsp;není, tu&nbsp;jsem si&nbsp;zamilovala, když jsem se&nbsp;dověděla ten její román, před třiceti lety se&nbsp;zamilovala do&nbsp;tenoristy Národního divadla pana Šice, postávala po&nbsp;představení u&nbsp;zadního východu, a&nbsp;když tenorista vyšel a&nbsp;odhodil zbytek cigarety, napíchla toho vajgla na&nbsp;špendlík a&nbsp;uložila jej jako vzácnou relikvii do&nbsp;stříbrné dózičky, a&nbsp;že byla švadlena, tak celý den musela šít, aby si&nbsp;vyšila na&nbsp;orchidej, a&nbsp;celý týden musela šít, aby si&nbsp;mohla koupit sedadlo v&nbsp;lóži, odkud vždycky házela tu&nbsp;za&nbsp;jeden den vyšitou orchidej panu Šicovi k&nbsp;nohám, a&nbsp;když tak hodila ten krásný květ už&nbsp;podvacáté, počkala si&nbsp;na&nbsp;tenoristu a&nbsp;oslovila jej a&nbsp;řekla mu, že&nbsp;jej miluje. A&nbsp;pan Šic jí&nbsp;řekl, že&nbsp;on&nbsp;ji&nbsp;nemiluje jedině proto, že&nbsp;se&nbsp;mu&nbsp;nelíbí její dlouhý nos. A&nbsp;paní Krásenská šila celý rok a&nbsp;za ty&nbsp;peníze si&nbsp;nechala v&nbsp;Brně uříznout ten dlouhý nos a&nbsp;z&nbsp;vlastní paže našít k&nbsp;nosní chrupavce sval, ze&nbsp;kterého časem lékaři stvořili překrásný řecký nosík. A&nbsp;tak se&nbsp;stalo, že&nbsp;paní Krásenská zase stála u&nbsp;zadního vchodu Národního divadla, a&nbsp;že byla krásná, tak mohla zavíst hovor se&nbsp;slavným tenoristou panem Šicem, avšak tenorista ji&nbsp;pozval na&nbsp;noční procházku a&nbsp;přiznal se&nbsp;jí, že&nbsp;už&nbsp;skoro celý rok hledá krásnou dívku s&nbsp;chvějivým dlouhým nosem, nosíkem, do&nbsp;kterého se&nbsp;zamiloval a&nbsp;bez kterého nemůže žít. A&nbsp;paní Krásenská se&nbsp;mu&nbsp;přiznala, že&nbsp;ona je&nbsp;ta&nbsp;dívka s&nbsp;dlouhým nosem, který ale si&nbsp;nechala kvůli slavnému tenoristovi uříznout a&nbsp;nahradit nosem, na&nbsp;který se&nbsp;právě dívá. A&nbsp;pan Šic zvedl ruce a&nbsp;vykřikl: „Kam jste dala ten krásný nos! Jak jste mohla!“ A&nbsp;utekl od&nbsp;ní… A&nbsp;paní Krásenská se&nbsp;na&nbsp;mne zadívala u&nbsp;renesanční kašny a&nbsp;zvedla ruce a&nbsp;vykřikla: „Kam jste dala ty&nbsp;krásné vlasy! Jak jste mohla!“ A&nbsp;vzácnému hostovi našeho městečka ukazovala na&nbsp;mne a&nbsp;já jsem už&nbsp;věděla, že&nbsp;moje vlasy patří do&nbsp;památek městečka. A&nbsp;šlápla jsem do&nbsp;pedálů a&nbsp;tři členky Okrašlovacího spolku si&nbsp;vypůjčily před hotelem Na&nbsp;Knížecí bicykly a&nbsp;vyřítily se&nbsp;za&nbsp;mnou, dupaly žárlivostí tak do&nbsp;pedálů, že&nbsp;mne hravě předjely, a&nbsp;ukazovaly na&nbsp;mne: „Ustřihla si&nbsp;vlasy!“ a&nbsp;několik cyklistů, kteří mne poznali, rozhořčeně se&nbsp;rozjeli za&nbsp;mnou, předjížděli mne také a&nbsp;plili přede mnou, a&nbsp;já jsem jela pojízdným špalírem cyklistů, všichni mne bičovali zlostnými pohledy, ale to&nbsp;mi&nbsp;dodávalo sílu, založila jsem si&nbsp;ruce a&nbsp;jela bez držení a&nbsp;do pivovaru jsem vjela sama, cyklisté už&nbsp;stáli s&nbsp;bicykly mezi nohama před kanceláří s&nbsp;nápisem: Kde se&nbsp;pivo vaří, tam se&nbsp;dobře daří, teď vyběhl Francin a&nbsp;za ním tři členkyně Okrašlovacího spolku a&nbsp;ukazovaly oběma rukama na&nbsp;mne.</span></p>
          <p class="chunk" data-nb-ref-number="5" data-nb-words="15" data-nb-chars="85"><span class="idea" data-nb-ref-number="5" id="idea5" data-nb-words="15" data-nb-chars="85">„Kde máš vlasy?“ pravil Francin a&nbsp;držel redis pero číslo tři v&nbsp;chvějících se&nbsp;prstech.</span></p>
          <p class="chunk" data-nb-ref-number="6" data-nb-words="39" data-nb-chars="205"><span class="idea" data-nb-ref-number="6" id="idea6" data-nb-words="39" data-nb-chars="205">„Tady,“ povídám a&nbsp;opřela jsem bicykl o&nbsp;zeď a&nbsp;zvedla nosič a&nbsp;podala ty&nbsp;dva těžké copy. Francin zastrčil pero za&nbsp;ucho a&nbsp;potěžkal ty&nbsp;moje vlasy a&nbsp;položil je&nbsp;na&nbsp;lavičku. Pak odepjal pumpičku od&nbsp;rámu mého kola.</span></p>
          <p class="chunk" data-nb-ref-number="7" data-nb-words="11" data-nb-chars="72"><span class="idea" data-nb-ref-number="7" id="idea7" data-nb-words="11" data-nb-chars="72">„Mám napumpovanou duši dost,“ řekla jsem a&nbsp;znalecky sáhla na&nbsp;pneumatiku.</span></p>
          <p class="chunk" data-nb-ref-number="8" data-nb-words="6" data-nb-chars="43"><span class="idea" data-nb-ref-number="8" id="idea8" data-nb-words="6" data-nb-chars="43">Ale Francin vyšrouboval z&nbsp;pumpičky šlaušek.</span></p>
          <p class="chunk" data-nb-ref-number="9" data-nb-words="9" data-nb-chars="53"><span class="idea" data-nb-ref-number="9" id="idea9" data-nb-words="9" data-nb-chars="53">„Pumpička je&nbsp;taky v&nbsp;pořádku,“ řekla jsem a&nbsp;nechápala.</span></p>
          <p class="chunk" data-nb-ref-number="10" data-nb-words="61" data-nb-chars="352"><span class="idea" data-nb-ref-number="10" id="idea10" data-nb-words="61" data-nb-chars="352">A&nbsp;Francin najednou skočil ke&nbsp;mně, přehnul si&nbsp;mne přes koleno, vyhrnul sukni a&nbsp;švihal mne přes zadnici a&nbsp;já jsem trnula, zdalipak jsem si&nbsp;vzala čisté prádlo a&nbsp;zda jsem se&nbsp;umyla? a&nbsp;zda jsem sdostatek vykryta? A&nbsp;Francin mne švihal a&nbsp;cyklisté spokojeně kývali a&nbsp;tři členkyně Okrašlovacího spolku se&nbsp;na&nbsp;mne dívaly, jako by&nbsp;si&nbsp;objednaly tohle zadostiučinění.</span></p>
          <p class="chunk" data-nb-ref-number="11" data-nb-words="25" data-nb-chars="138"><span class="idea" data-nb-ref-number="11" id="idea11" data-nb-words="25" data-nb-chars="138">A&nbsp;Francin mne postavil na&nbsp;zem, stáhla jsem si&nbsp;sukni a&nbsp;Francin byl krásný, nozdry se&nbsp;mu&nbsp;chvěly zrovna tak, jako když zkrotil splašené koně.</span></p>
          <p class="chunk" data-nb-ref-number="12" data-nb-words="6" data-nb-chars="43"><span class="idea" data-nb-ref-number="12" id="idea12" data-nb-words="6" data-nb-chars="43">„Tak, děvenko,“ řekl, „začneme nový život.“</span></p>
          <p class="chunk" data-nb-ref-number="13" data-nb-words="24" data-nb-chars="136"><span class="idea" data-nb-ref-number="13" id="idea13" data-nb-words="24" data-nb-chars="136">A&nbsp;sehnul se&nbsp;a&nbsp;zdvihl redis pero číslo tři ze&nbsp;země, pak zašrouboval šlaušek do&nbsp;pumpičky a&nbsp;pumpičku zastrčil do&nbsp;klipsen rámu mého bicyklu.</span></p>
          <p class="chunk" data-nb-ref-number="14" data-nb-words="10" data-nb-chars="54"><span class="idea" data-nb-ref-number="14" id="idea14" data-nb-words="10" data-nb-chars="54">Vzala jsem tu&nbsp;hustilku a&nbsp;ukázala ji&nbsp;cyklistům a&nbsp;řekla:</span></p>
          <p class="chunk" data-nb-ref-number="15" data-nb-words="10" data-nb-chars="64"><span class="idea" data-nb-ref-number="15" id="idea15" data-nb-words="10" data-nb-chars="64">„Tuhle pumpičku jsem koupila u&nbsp;firmy Runkas v&nbsp;Masarykově třídě.“</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./postriziny_019.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>