<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="5">
    <meta name="apple-mobile-web-app-capable" content="yes">
    <title>5</title>
    <link rel="stylesheet" href="./style/style.min.css" media="screen" integrity="sha256-suCzP2DeAjpjfeO4Ne4lRICbrGRKid9aAmWDin20Cww=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Bohumil Hrabal: Postřižiny">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Postřižiny">
    <meta property="og:title" content="Postřižiny">
    <meta property="og:type" content="book">
    <meta property="og:book:author" content="Bohumil Hrabal">
    <meta property="twitter:title" content="Bohumil Hrabal: Postřižiny">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./postriziny_009.html">
    <link rel="next" href="./postriziny_011.html">
    <meta name="nb-order" content="6">
    <link rel="self" href="postriziny_010.html">
    <meta name="nb-identifier" content="hrabal-postriziny-82c2ddf">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2295" data-nb-chars="13367">
    <nav role="doc-toc">
      <ul class="plain section">
        <li><a href="postriziny_005.html">Věnování</a></li>
        <li><a href="postriziny_006.html">1</a></li>
        <li><a href="postriziny_007.html">2</a></li>
        <li><a href="postriziny_008.html">3</a></li>
        <li><a href="postriziny_009.html">4</a></li>
        <li><a href="postriziny_010.html">5</a></li>
        <li><a href="postriziny_011.html">6</a></li>
        <li><a href="postriziny_012.html">7</a></li>
        <li><a href="postriziny_013.html">8</a></li>
        <li><a href="postriziny_014.html">9</a></li>
        <li><a href="postriziny_015.html">10</a></li>
        <li><a href="postriziny_016.html">11</a></li>
        <li><a href="postriziny_017.html">12</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./postriziny_009.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">5</span></h1>
        <section>
          <p class="chunk" data-nb-ref-number="2" data-nb-words="505" data-nb-chars="2853"><span class="idea" data-nb-ref-number="2" id="idea2" data-nb-words="505" data-nb-chars="2853">Každý měsíc jezdil Francin do&nbsp;Prahy na&nbsp;motocyklu, ale pokaždé se&nbsp;mu&nbsp;něco polámalo, že&nbsp;musel spravovat. Avšak vracel se&nbsp;rozjařený, krásný, a&nbsp;dopodrobna jsem musela vyslechnout, co&nbsp;všechno musel udělat, aby z&nbsp;nepojízdného oriona udělal zase motocykl, který vždycky dojel. Dojel znamená, že&nbsp;se&nbsp;motocykl vrátil do&nbsp;pivovaru, že&nbsp;tedy i&nbsp;někdy motorku dotlačil. Nikdy ale nenadával, tlačil celý ten krám deset, patnáct, někdy ale pět kilometrů, a&nbsp;když dotlačil oriona ze&nbsp;Zvěřinka, vesnice vzdálené tři kilometry, liboval si&nbsp;Francin, že&nbsp;se&nbsp;to&nbsp;už&nbsp;lepší. Dneska se&nbsp;Francin vrátil z&nbsp;Prahy tažený kravským potahem. Když zaplatil sedlákovi, vběhl do&nbsp;kuchyně a&nbsp;tak jako vždycky jsem jej objala, zase jsme si&nbsp;stoupli pod stahovací lampu, a&nbsp;kdo by&nbsp;se&nbsp;díval oknem, tak by&nbsp;se&nbsp;divil. To&nbsp;když se&nbsp;Francin vrátil z&nbsp;Prahy, tak pokaždé byl takový rituál, že&nbsp;Francin zavřel oči a&nbsp;já jsem mu&nbsp;sáhla do&nbsp;náprsní kapsy, ale Francin zavrtěl hlavou, pak jsem mu&nbsp;sáhla do&nbsp;levé kapsy, a&nbsp;Francin vrtěl hlavou, a&nbsp;pak jsem mu&nbsp;rozepjala kabát a&nbsp;sáhla mu&nbsp;do&nbsp;kapsy od&nbsp;vesty, a&nbsp;Francin vrtěl hlavou, a&nbsp;pak jsem mu&nbsp;sáhla do&nbsp;kapsy kalhot a&nbsp;Francin zakýval hlavou a&nbsp;pořád měl blaženě zavřené oči, a&nbsp;já jsem vždycky z&nbsp;nějakého úkrytu jeho šatů vytáhla malinký balíček a&nbsp;z&nbsp;toho balíčku, který jsem pomalu rozbalovala a&nbsp;předstírala úžas a&nbsp;radost, vybalila jsem prstýnek, jindy brož, jednou i&nbsp;náramkové hodinky. Tenhleten rituál ale nebyl první, předtím, když Francin se&nbsp;vracel z&nbsp;Prahy, kam jednou měsíčně jezdil do&nbsp;Pivovarského domu, když vešel, vždycky vyčkal, až&nbsp;se&nbsp;stmívalo, poručil mi, abych zavřela oči, a&nbsp;já jsem zavírala oči, jen vstoupil do&nbsp;kuchyně, Francin mne odvedl do&nbsp;pokoje, posadil mne před zrcadlo a&nbsp;prosil mne, abych mu&nbsp;slíbila, že&nbsp;se&nbsp;nebudu dívat, a&nbsp;když jsem mu&nbsp;to&nbsp;slíbila, tak mi&nbsp;nasadil krásný klobouk, a&nbsp;Francin pravil, tak už, a&nbsp;já jsem se&nbsp;dívala do&nbsp;zrcadla a&nbsp;vzala si&nbsp;ten klobouk do&nbsp;prstů a&nbsp;nasadila si&nbsp;jej podle svého gusta, otočila jsem se&nbsp;a&nbsp;Francin se&nbsp;mne optal: „Kdo ti&nbsp;to, Maryško, koupil?“, a&nbsp;já jsem řekla: „Francin,“ a&nbsp;políbila jsem mu&nbsp;ruku a&nbsp;on mne pohladil, a&nbsp;jindy mi&nbsp;přinesl něco, co&nbsp;mi&nbsp;dal na&nbsp;krk a&nbsp;mě to&nbsp;studilo, a&nbsp;otevřela jsem oči a&nbsp;v&nbsp;zrcadle se&nbsp;třpytil náhrdelník z&nbsp;jablonecké bižuterie a&nbsp;Francin se&nbsp;mne ptal: „Kdo ti&nbsp;to&nbsp;koupil?“ A&nbsp;já jsem mu&nbsp;políbila ruku a&nbsp;řekla: „Ty, Francin.“ A&nbsp;on se&nbsp;zeptal: „A&nbsp;kdo je&nbsp;to&nbsp;Francin?“ A&nbsp;já jsem řekla: „Můj mužíček.“ A&nbsp;tak každý měsíc jsem dostala nějaký dárek, Francin měl všechny míry mého těla, znal je&nbsp;zpaměti, zdaleka se&nbsp;vždycky vyptával, co&nbsp;bych asi tak chtěla mít? A&nbsp;já jsem to&nbsp;nikdy neřekla přímo, vždycky jsem o&nbsp;něčem vyprávěla a&nbsp;Francin se&nbsp;dovtípil a&nbsp;pak, když poprvně mi&nbsp;přinesl prstýnek, stoupl si&nbsp;pod stahovací zelený lustřík a&nbsp;poprvně mě&nbsp;naučil, abych prohledávala jeho kapsy a&nbsp;kapsičky, a&nbsp;já jsem vždycky odhadla, kde asi tak ten dáreček je, ale vždycky jsem tam šla až&nbsp;nakonec, abych Francinovi udělala radost.</span></p>
          <p class="chunk" data-nb-ref-number="3" data-nb-words="1008" data-nb-chars="5956"><span class="idea" data-nb-ref-number="3" id="idea3" data-nb-words="1008" data-nb-chars="5956">Dneska, když se&nbsp;vrátil tažený kravským potahem, poprosil mě, abych zavřela oči. A&nbsp;cosi odnesl do&nbsp;pokoje. A&nbsp;pak v&nbsp;pokoji zhasl a&nbsp;vzal mě&nbsp;za&nbsp;ruku a&nbsp;odvedl mne se&nbsp;zavřenýma očima, posadil mne na&nbsp;křesílko před zrcadlo, pak šel a&nbsp;stáhl záclony, slyšela jsem, jak cvaklo víko, myslela jsem si, že&nbsp;mi&nbsp;koupil kufřík na&nbsp;klobouky, pak jsem slyšela, jak zasunul zástrčku do&nbsp;zdířky, myslela jsem si, že&nbsp;mi&nbsp;koupil nějakého robota, patentní vařič nebo horské slunce, a&nbsp;pak jsem uslyšela sršící, zvolna stoupající dunění. Francin mi&nbsp;položil ruku lehce na&nbsp;rameno a&nbsp;řekl: „Už.“ A&nbsp;otevřela jsem oči a&nbsp;to, co&nbsp;jsem viděla, bylo nádherné. Francin stál jako kouzelník, v&nbsp;prstech držel trubičku, ve&nbsp;které to&nbsp;bledě modře svítilo, takové tučné fialové světlo, které svítilo na&nbsp;Francinovy ruce a&nbsp;tvář a&nbsp;šaty, fialový dušený požár ve&nbsp;skleněné trubičce, kterou Francin přiblížil k&nbsp;mé ruce, a&nbsp;moje paže byla magnetická, cítila jsem, jak z&nbsp;toho světla srší fialové piliny, nehmotné jiskérky, které do&nbsp;mne vstupují a&nbsp;mne provoňují tak, že&nbsp;voním letní bouří, i&nbsp;vzduch v&nbsp;pokoji voněl, jako voní vzduch po&nbsp;úderu blesku, a&nbsp;Francin zvolna zvedl krásnou věc a&nbsp;přiblížil si&nbsp;ji&nbsp;ke&nbsp;své tváři, viděla jsem zase ten jeho krásný profil, jak Gunnar Tolnes tady Francin slavnostně stál, a&nbsp;potom tou trubičkou sjel nad otevřený kufřík a&nbsp;tam na&nbsp;červeném plyši, vystlaném i&nbsp;na víku, tam byly do&nbsp;vějíře zastrčeny všelijaké štětečky, rourky, zvonky, všechno bylo skleněné a&nbsp;uzavřené jako láhve, desítky nástrojů ze&nbsp;skla, a&nbsp;Francin vytáhl trubičku a&nbsp;vzal z&nbsp;toho kufříku a&nbsp;zapojoval do&nbsp;bakelitového držáku jeden ten krásný předmět za&nbsp;druhým a&nbsp;pokaždé se&nbsp;ta&nbsp;skleněná nádobka rozzářila a&nbsp;vyplnila fialovým světlem, které sršelo a&nbsp;přecházelo do&nbsp;lidského těla, jak kdo by&nbsp;potřeboval. Francin měnil a&nbsp;vyzkoušel všechny ty&nbsp;elektrody s&nbsp;náplní neonového plynu a&nbsp;tiše hovořil: „Maryško, teď strýc Pepin může řvát, teď mi&nbsp;mohou dělat protivenství v&nbsp;pivovaře, jak kdo bude chtít, mne může urážet, tady… tady jsou ty&nbsp;léčivé jiskry, které se&nbsp;mění ve&nbsp;zdraví, vysoké frekvence, které dávají novou radost ze&nbsp;života, novou životní odvahu… Maryško, to&nbsp;je&nbsp;i&nbsp;pro tebe, pro tvoje nervy, pro tvoje zdraví, tady tohle je&nbsp;katoda, která léčí uši, tadyta katoda masíruje srdce, považ, fosforeskující sršení, které ti&nbsp;zušlechťuje srdce! A&nbsp;tadyto je&nbsp;na&nbsp;hysterii a&nbsp;epilepsii, ten fialkový ozon od&nbsp;tebe odejme touhu na&nbsp;veřejnosti provádět věci, které si&nbsp;slušný člověk může pouze myslet nebo je&nbsp;dělat doma, a&nbsp;další elektrody jsou na&nbsp;ječná zrna a&nbsp;jaterní skvrny, natržené svaly, proti migréně, patnáctá je&nbsp;proti překrvení mozku a&nbsp;halucinaci,“ hovořil tiše Francin a&nbsp;přede mnou se&nbsp;rozvíjely neonem plněné tvary pokaždé jiné, spíš se&nbsp;ty&nbsp;elektrody podobaly velikým pestíkům nebo tyčinkám nebo květům orchidejí než léčebným nástrojům, naslouchala jsem a&nbsp;poprvně jsem byla tak překvapena, že&nbsp;jsem nebyla schopna něco říct, i&nbsp;když elektrody na&nbsp;halucinaci a&nbsp;vysoké frekvence na&nbsp;hysterii a&nbsp;epilepsii skrývaly přímou narážku na&nbsp;mne, neměla jsem důvod se&nbsp;bránit, tak mne ta&nbsp;fialová krása ochromila. Francin nasadil elektrodu ve&nbsp;tvaru sluchátka, přiblížil mi&nbsp;ji&nbsp;k&nbsp;čelu, dívala jsem se&nbsp;na&nbsp;sebe do&nbsp;zrcadla, a&nbsp;to byla tedy paráda! Vypadala jsem jako krásná rusalka, jako ty&nbsp;slečny na&nbsp;secesních obrazech, fialová, s&nbsp;kadeří s&nbsp;fialovou bouří polárního záření! A&nbsp;opět se&nbsp;Francin naklonil nad kufřík a&nbsp;do bakelitového držáku zastrčil neonový hřeben, ten neonový hřeben tak zářil jako reklama nad nějakou galanterií ve&nbsp;Vídni nebo Paříži a&nbsp;Francin se&nbsp;ke&nbsp;mně blížil, nasadil mi&nbsp;ten sršící hřeben do&nbsp;vlasů, dívala jsem se&nbsp;na&nbsp;sebe do&nbsp;zrcadla a&nbsp;věděla jsem, že&nbsp;nic už&nbsp;si&nbsp;víc nemohu přát než pročesávat si&nbsp;tímhle hřebenem svoje vlasy. A&nbsp;Francin zvolna, jako by&nbsp;to&nbsp;věděl, projížděl tím svítícím hřebenem mé&nbsp;bouřlivé vlasy, sahající až&nbsp;na&nbsp;zem, a&nbsp;zase se&nbsp;vztyčoval a&nbsp;zase mi&nbsp;je&nbsp;projížděl vysokými frekvencemi napojeným hřebenem, začala jsem se&nbsp;celá třást, musela jsem sama sebe obejmout, Francin oddychoval tiše, pokaždé se&nbsp;nemohl ubránit, aby nevnořil celý obličej do&nbsp;těch mých vlasů, kterým dělala ta&nbsp;fialkově studená bouře tak dobře, že&nbsp;když hřeben se&nbsp;vracel, konečky vlasů se&nbsp;zdvihaly za&nbsp;ním, a&nbsp;zase ten dolů skrz moje vlasy se&nbsp;deroucí fialový hřeben, ten modrounký člunek padající peřejemi, vodopádem mých vlasů, ten fialovým morkem naplněný dutý hřeben ze&nbsp;skla! „Maryško,“ šeptal Francin a&nbsp;posadil se&nbsp;za&nbsp;mne a&nbsp;znovu zvolna protahoval hřeben mýma elektřinou nabitýma vlasama. „Mary, tohle budeme dělat každý den, to&nbsp;jsem přinesl, abych modrou barvou zmírnil všechno životní dění, utišil ti&nbsp;nervy, zatímco pro mne budou elektrody barvy spíš červené, které zrychlují krevní oběh a&nbsp;vzpružují životní organismus…“ hovořil tichounce Francin a&nbsp;z&nbsp;kumbálu za&nbsp;kuchyní se&nbsp;ozývaly údery kladivem a&nbsp;stoupal rozčilený a&nbsp;čím dál více se&nbsp;zlobící hlas, strýc Pepin, který přijel na&nbsp;čtrnáct dní, byl u&nbsp;nás už&nbsp;celý měsíc, a&nbsp;Francin, když jsem ho&nbsp;hladila pod lampou a&nbsp;ohybem ruky mu&nbsp;odnímala strach, řekl mi, že&nbsp;má&nbsp;hrůzu z&nbsp;toho, že&nbsp;u&nbsp;nás Pepin zůstane celých dvacet let a&nbsp;možná že&nbsp;na&nbsp;doživotí. A&nbsp;strýc Pepin nám spravoval boty a&nbsp;střevíce v&nbsp;kumbále, kde i&nbsp;spal, ale to&nbsp;nebyly boty, to&nbsp;bylo něco živého, s&nbsp;čím strýc Pepin zápasil, dával to&nbsp;na&nbsp;lopatky, nadával tomu celé dny tak, že&nbsp;jsem slyšela nadávky, které jsem nikdy neslyšela, a&nbsp;nadto každou půlhodinu strýc vzal tu&nbsp;botu, kterou spravoval, a&nbsp;když jí&nbsp;vynadal, tak s&nbsp;ní praštil, zahodil ji, seděl na&nbsp;stoličce a&nbsp;trucoval, aby, když se&nbsp;uklidnil, pomalu se&nbsp;otočil, zadíval se&nbsp;na&nbsp;botu, poprosil ji&nbsp;za&nbsp;odpuštění a&nbsp;zase ji&nbsp;zvedl, pohladil a&nbsp;dál ji&nbsp;flokoval, stahoval dratví, a&nbsp;že měl nějak nešikovné prsty, vždycky zakřičel tak, že&nbsp;jsem přiběhla, že&nbsp;si&nbsp;vrazil knajp do&nbsp;prsou, avšak ono to&nbsp;bylo pouze to, že&nbsp;dratev se&nbsp;nedala protáhnout podrážkou, a&nbsp;celá ta&nbsp;bota hrozila a&nbsp;taky to&nbsp;udělala, jako stočené péro, když vyskočí z&nbsp;gramofonu, tak ta&nbsp;bota se&nbsp;vymrštila jak mýdlo z&nbsp;dlaní a&nbsp;vyskočila až&nbsp;na&nbsp;skříň a&nbsp;na stropu, jako by&nbsp;v&nbsp;ní byl nějaký motorek, a&nbsp;když letěla strýci z&nbsp;rukou, strýc skočil po&nbsp;botě, jako skáče brankář robinzonádou po&nbsp;míči…</span></p>
          <p class="chunk" data-nb-ref-number="4" data-nb-words="6" data-nb-chars="35"><span class="idea" data-nb-ref-number="4" id="idea4" data-nb-words="6" data-nb-chars="35">A&nbsp;teď strýc křičel: „Sakra! Sakra!“</span></p>
          <p class="chunk" data-nb-ref-number="5" data-nb-words="18" data-nb-chars="119"><span class="idea" data-nb-ref-number="5" id="idea5" data-nb-words="18" data-nb-chars="119">Francin položil neonový hřeben, na&nbsp;přístroje v&nbsp;kufříku položil plyšovou dečku, zadíval se&nbsp;směrem strýcova křiku a&nbsp;řekl:</span></p>
          <p class="chunk" data-nb-ref-number="6" data-nb-words="757" data-nb-chars="4403"><span class="idea" data-nb-ref-number="6" id="idea6" data-nb-words="757" data-nb-chars="4403">„Ty fulgurační proudy mi&nbsp;dodaly hned napoprvně sílu.“ A&nbsp;uložil kufřík na&nbsp;skříň, pak jsem zatáhla za&nbsp;knoflík a&nbsp;záclona v&nbsp;okně vyletěla vzhůru a&nbsp;porcelánový knoflík mne lehce cvakl do&nbsp;zubů, přes ovocný sad jsem viděla béžovou sladovnu, jakýsi sladovník kráčel s&nbsp;bachratou lampou v&nbsp;prstech po&nbsp;schodech do&nbsp;prvního patra, pak zmizel, a&nbsp;zase se&nbsp;objevila ta&nbsp;lampa o&nbsp;poschodí výš, zase zmizela, aby se&nbsp;objevila, a&nbsp;pořád každým schodem stoupala ta&nbsp;lampa, jako by&nbsp;kráčela večerním pivovarem sama, samotná kráčející lampa po&nbsp;schodišti vzhůru, pak ta&nbsp;lampa zmizela, ale znovu se&nbsp;objevila a&nbsp;kráčela z&nbsp;okénka do&nbsp;okénka krytým mostkem, který spojoval sladovnu s&nbsp;varnou. Ale kdo to&nbsp;tam kráčel tak nazdařbůh, kdo to&nbsp;nesl lampu jen proto, aby ta&nbsp;lampa jakoby stoupala sladovnou a&nbsp;pivovarem sama? A&nbsp;stála jsem u&nbsp;okna a&nbsp;jako lovec jsem čekala na&nbsp;srnce, který mi&nbsp;musel vyjít na&nbsp;mýtinu… a&nbsp;moje tušení mnou otřáslo. Teď ta&nbsp;lampa se&nbsp;objevila až&nbsp;na&nbsp;stokách, kam nikdo nechodí tenhle čas, tam, kde je&nbsp;pánev veliká jako kluziště na&nbsp;hokej, nádoba, ve&nbsp;které chladne celá várka piva, mladinky… a&nbsp;teď lampa tam kráčí, lampa, která jako by&nbsp;věděla, že&nbsp;já&nbsp;se&nbsp;na&nbsp;ni&nbsp;dívám, lampa nesená jen kvůli mně, deset velikých čtyřmetrových oken na&nbsp;stokách je&nbsp;vykryto žaluziemi, pootevřenými jen na&nbsp;škvíru, jako jsou okenice v&nbsp;Itálii a&nbsp;Španělsku, a&nbsp;ta lampa kráčí neustále, je&nbsp;přerušována těmi stovkami žaluzií, na&nbsp;proužky rozstříhaný pohyb rozsvícené lampy, která teď se&nbsp;zastavila, viděla jsem, jak se&nbsp;okenní rám s&nbsp;žaluziemi otevřel a&nbsp;kdosi s&nbsp;lampou vyšel na&nbsp;střechu lednice, v&nbsp;které je&nbsp;hora ledu veliká na&nbsp;čtyři patra, dvanáct set fůr zamrzlé řeky, ledového stropu, který fůru za&nbsp;fůrou shora nasypává do&nbsp;lednice korečkový výtah, lednice, která proti horku je&nbsp;shora kryta půlmetrovou vrstvou písku a&nbsp;říčních oblázků, na&nbsp;kterých od&nbsp;jara do&nbsp;podzimu kvetou netřesky, statisíce netřesků mezi polštáři zeleného mechu… a&nbsp;tam teď stojí bachratá lampa, kterou tam přinesl někdo z&nbsp;pivovarských dělníků, nějaký sladovník… otevřela jsem okno a&nbsp;slyšela shůry příjemný mužský hlas, jako by&nbsp;si&nbsp;ta&nbsp;rozsvícená lampa zpívala… už&nbsp;je&nbsp;ta&nbsp;láska, už&nbsp;je&nbsp;pryč, bejvalo jí&nbsp;malounko, moje zlatá panenko, už&nbsp;není víc… nezbylo už&nbsp;po&nbsp;ní&nbsp;nic… v&nbsp;hluboni u&nbsp;Nymburka zmizela… A&nbsp;z&nbsp;kumbálu se&nbsp;ozval Francinův křik: „Proboha tě&nbsp;prosím, Jožko, nech toho!“ A&nbsp;pomalu jsem vyšla z&nbsp;pokoje, ani jsem se&nbsp;dneska nedívala, jak elektrický proud pomalu zhasíná, jako ta&nbsp;láska, která v&nbsp;hluboni utonula, Francin už&nbsp;rozsvítil lampy, vyšla jsem na&nbsp;chodbu a&nbsp;tam seděl na&nbsp;židličce Francin, obě ruce si&nbsp;tiskl na&nbsp;prsa a&nbsp;domlouval strýci, aby už&nbsp;všeho nechal, a&nbsp;když tady je, ať&nbsp;si&nbsp;čte, ať&nbsp;chodí do&nbsp;kostela, do&nbsp;biografu, ale ať&nbsp;je&nbsp;v&nbsp;domě ticho a&nbsp;klid… Francin chtěl vstát, ale nějak to&nbsp;nešlo, pokusil se&nbsp;ještě jednou, ale s&nbsp;židličkou byl srostlý, zaclonila jsem si&nbsp;dlaní ústa, tolik jsem se&nbsp;polekala, protože jsem věděla, že&nbsp;Francin si&nbsp;sedl do&nbsp;kelímku se&nbsp;ševcovským popem, Pepin byl zkroušený, tak rád by&nbsp;bratrovi spravil všechny boty, tolik o&nbsp;tom vypravoval, protože měl bratra nejvíc, co&nbsp;kdy měl rád na&nbsp;světě, nejradši, Francin se&nbsp;chtěl silou zdvihnout, ale nemohl se&nbsp;odtrhnout a&nbsp;naklonil se&nbsp;a&nbsp;skácel se, ležel na&nbsp;podlaze a&nbsp;s&nbsp;ním i&nbsp;židle, poklekla jsem a&nbsp;snažila jsem se&nbsp;Francina odtrhnout, ale ševcovská smůla anobrž pop přilepila Francina tak pevně, že&nbsp;vypadal jak pokácená socha sedícího Krista, strýc Pepin tahal Francina za&nbsp;ramena, zkusila jsem si&nbsp;lehnout za&nbsp;Francina a&nbsp;protisměrem táhnout za&nbsp;židli, ale zdálo se, že&nbsp;spíš svého muže a&nbsp;Pepin svého bratra přetrhneme, než jej dostaneme z&nbsp;té situace, vstala jsem a&nbsp;moje vlasy zvedly cosi, vzala jsem do&nbsp;prstů vlasy, stáhla je&nbsp;na&nbsp;klín a&nbsp;viděla jsem, že&nbsp;vlasy se&nbsp;mi&nbsp;přilepily do&nbsp;druhého kelímku se&nbsp;ševcovským popem neboli smůlou, vzala jsem nůžky a&nbsp;odstřihla kelímek i&nbsp;s&nbsp;konečky vlasů, jak Bula sicilská ležela teď ta&nbsp;krabička zapuštěná do&nbsp;provázků mých vlasů. Francin, když viděl, co&nbsp;se&nbsp;to&nbsp;stalo s&nbsp;mými vlasy, vzepjal se&nbsp;jako kůň a&nbsp;krásný zvuk trhající se&nbsp;látky zařičel kumbálem a&nbsp;Francin se&nbsp;vykutálel a&nbsp;stál zas krásný, s&nbsp;očima plnýma zdravé a&nbsp;dravé srčící zlosti, bral kopyta a&nbsp;kelímky a&nbsp;krabičky floků, a&nbsp;strýc Pepin, myslela jsem, že&nbsp;by&nbsp;mu&nbsp;tenhle pohled měl srdce trhat, ale Pepin s&nbsp;nadšením podával bratrovi všechno to, co&nbsp;mohlo hořet, a&nbsp;Francin s&nbsp;čím dál větším ulehčením to&nbsp;házel do&nbsp;plotny. Ševcovský pop se&nbsp;rozhořel tak prudce, že&nbsp;nadzvedával tálky, a&nbsp;plamen byl vsrkáván rourami až&nbsp;do&nbsp;komínu, skoro dvoumetrový plamen, dlouhý jako moje vlasy.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./postriziny_011.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>