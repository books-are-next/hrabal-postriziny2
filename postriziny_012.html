<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="7">
    <meta name="apple-mobile-web-app-capable" content="yes">
    <title>7</title>
    <link rel="stylesheet" href="./style/style.min.css" media="screen" integrity="sha256-bkYAKKbty6Urm53n6a6CsGXteoeLa0H0lTaDh1TpOAQ=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./postriziny_011.html">
    <link rel="next" href="./postriziny_013.html">
    <meta name="nb-order" content="8">
    <link rel="self" href="postriziny_012.html">
    <meta name="nb-identifier" content="hrabal-postriziny-f2f4ec9">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3079" data-nb-chars="17649">
    <nav role="doc-toc">
      <ul class="plain section">
        <li><a href="postriziny_005.html">Věnování</a></li>
        <li><a href="postriziny_006.html">1</a></li>
        <li><a href="postriziny_007.html">2</a></li>
        <li><a href="postriziny_008.html">3</a></li>
        <li><a href="postriziny_009.html">4</a></li>
        <li><a href="postriziny_010.html">5</a></li>
        <li><a href="postriziny_011.html">6</a></li>
        <li><a href="postriziny_012.html">7</a></li>
        <li><a href="postriziny_013.html">8</a></li>
        <li><a href="postriziny_014.html">9</a></li>
        <li><a href="postriziny_015.html">10</a></li>
        <li><a href="postriziny_016.html">11</a></li>
        <li><a href="postriziny_017.html">12</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./postriziny_011.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">7</span></h1>
        <section>
          <p class="chunk" data-nb-ref-number="2" data-nb-words="3078" data-nb-chars="17648"><span class="idea" data-nb-ref-number="2" id="idea2" data-nb-words="3078" data-nb-chars="17648">Na&nbsp;rohu sladovny byl vždycky takový průvan, takový vítr, že&nbsp;jsem musela jít skoro v&nbsp;předklonu nebo se&nbsp;obrátit a&nbsp;lehnout si&nbsp;do&nbsp;vichru jako do&nbsp;houpací židle. Vlasy mi&nbsp;to&nbsp;vichření vsrkávalo jak lačný kuřák cigaretový dým. Sotva jsem se&nbsp;protlačila tím vzdušným úskalím, u&nbsp;dveří sladovny bylo ale zase takové zátiší, že&nbsp;jsem padla na&nbsp;kolena nebo na&nbsp;záda. A&nbsp;přesto jsem se&nbsp;vždycky těšívala na&nbsp;ten vzdušný souboj, ve&nbsp;kterém jsem se&nbsp;musela servat o&nbsp;ručníky. To&nbsp;jednou mi&nbsp;vítr vyrval froté osušku, stačila jsem jen po&nbsp;ní&nbsp;vztáhnout ruku a&nbsp;průvan, mající smysl pro žert, mi&nbsp;s&nbsp;tou osuškou ucukl, vztáhla jsem znovu ruku, když osuška užuž se&nbsp;dotýkala mých vlasů, ale vichr poskočil s&nbsp;tím velikým ručníkem skotačivě zas o&nbsp;kus dál, a&nbsp;když se&nbsp;osuška znovu snesla, skočila jsem po&nbsp;ní, ale vichr ji&nbsp;s&nbsp;táhlým smíchem unášel vzhůru, jak drak na&nbsp;podzimním nebi stoupal ten froté ručník, bílý cikcak tančící a&nbsp;do rytmu větru se&nbsp;pohybující ručník, a&nbsp;mizel ve&nbsp;tmách nad sladovnou. A&nbsp;přeci to&nbsp;bylo krásné, nechat se&nbsp;znovu vzít od&nbsp;vichru do&nbsp;úst, jak fefermincový bonbon se&nbsp;nechat provonět tou větrnou koupelí. Když jsem pak nahmatala kliku, průvan z&nbsp;druhé strany dveří celým tělem se&nbsp;opíral do&nbsp;dveří tak, že&nbsp;také já&nbsp;jsem musela celým tělem nalehnout na&nbsp;ty&nbsp;dveře, avšak průvan, který měl smysl pro humor, najednou ustal a&nbsp;vpadla jsem do&nbsp;tmavé chodby na&nbsp;koleno, jednou jsem packala a&nbsp;porazila jsem sladovníka, který upadl, avšak v&nbsp;pádu pořád držel hořící lampu tak šikovně, že&nbsp;ji&nbsp;nerozbil. Pak, s&nbsp;napřaženou dlaní jako proti bouři, nahmatala jsem kliku od&nbsp;strojovny, vůně oleje a&nbsp;konopí mne teple pohltila jako koupel, zavřela jsem dveře, nahmatala klíč a&nbsp;zamkla. Pak jsem rozsvítila svíčku. Obrovské rozváděcí kolo črtalo v&nbsp;sypkém přítmí stříbrnou kružnici, napjatá rozváděcí lana se&nbsp;leskla a&nbsp;třpytila olejem. Dynama a&nbsp;motory se&nbsp;podobaly tlustým africkým zvířatům, mazničky s&nbsp;olejem ptáčkům, zobajícím těm hrochům hmyz. Zvolna jsem se&nbsp;vysvlékala, přitom otáčela kohoutky s&nbsp;horkou vodou, která tekla z&nbsp;ohromného kotle do&nbsp;přeříznutého stohektolitrového sudu. Vysvlékla jsem se&nbsp;a&nbsp;naslouchala, jak průvan sviští patry sladovny až&nbsp;nahoru na&nbsp;valečka a&nbsp;tam tříská okenicemi. A&nbsp;vstupuji do&nbsp;té&nbsp;veliké dřevěné vany, voda je&nbsp;vždycky tak horká, že&nbsp;musím otočit kohoutky se&nbsp;studenou vodou, sedím na&nbsp;bobku a&nbsp;horkost vody tak bolí, že&nbsp;jektám zuby, až&nbsp;když se&nbsp;studená voda smísí s&nbsp;vřelou, zvolna uléhám, celá se&nbsp;natahuji, ležím v&nbsp;tom přeříznutém sudě jako střelka v&nbsp;krabici kompasu, dívám se&nbsp;nad sebe do&nbsp;trámoví, kam mizí bílý kotel, a&nbsp;sním, začínám snít, v&nbsp;horké vodě se&nbsp;zvolna rozplývám, jak mýdlový prášek vznáším se&nbsp;v&nbsp;horké vodě, uvolňují se&nbsp;všechny údy, rozvazuji všechny ubrusy a&nbsp;prostěradla, do&nbsp;kterých je&nbsp;svázán můj minulý život, otvírám všechny košíky a&nbsp;kufry a&nbsp;skříňky, ve&nbsp;kterých jsou obrazy, které se&nbsp;staly dávno, ale které jsou ochotny mne kdykoliv navštívit, krásné, avšak nebarevné obrazy, které teprve v&nbsp;téhle koupeli se&nbsp;dotahují a&nbsp;barevně zpřesňují. Je&nbsp;to&nbsp;můj biograf, který si&nbsp;předvádím na&nbsp;plátno svých zavřených očí, film, jehož scénář a&nbsp;režii natočil můj život, film, ve&nbsp;kterém hlavní úlohu hraji já, já, která jsem dorazila až&nbsp;sem, do&nbsp;dřevěné vany, ve&nbsp;které ležím… Jsem malé děvčátko se&nbsp;slaměnými copánky, hraji si&nbsp;uprostřed cesty s&nbsp;kaménky, abych z&nbsp;nich vzala jeden a&nbsp;vyhodila jej a&nbsp;shrábla ty&nbsp;tři zbylé a&nbsp;ještě stačila chytit padající kamínek první, blížící se&nbsp;hřmění, padám na&nbsp;záda v&nbsp;tom okamžiku, kdy jsem rozhodila ty&nbsp;čtyři oblázky, nebe se&nbsp;zatmí a&nbsp;nade mnou se&nbsp;vznášejí hrozné tlamy a&nbsp;přazky a&nbsp;opratě, přeskakují mne kopyta, na&nbsp;kterých se&nbsp;třpytí podkovy, zavírám oči, sype se&nbsp;na&nbsp;mne zaschlé bláto, hřmění se&nbsp;přenáší dál, zvedám se&nbsp;a&nbsp;vidím řinčící vůz tažený splašenými koňmi, vidím modré nebe a&nbsp;z&nbsp;něho se&nbsp;nade mnou vyklání hlava ustaraného tatínka. Jsem malé děvčátko, které si&nbsp;hraje na&nbsp;polní pěšině s&nbsp;kaménky, tatínek mne odvedli vždycky raději za&nbsp;stavení, aby se&nbsp;mi&nbsp;nic nestalo, vidím, jak od&nbsp;lesa běží dva vojáci, vidím, že&nbsp;běží luční cestičkou, na&nbsp;které si&nbsp;hraji, ti&nbsp;vojáci běží jako dva splašení, lehám si&nbsp;na&nbsp;záda, aby mne nezajeli, vidím, jak ti&nbsp;vojáci vyskakují, vidím nad sebou podrážky plné cvočků, stín vojáků přehřměl přese mne a&nbsp;dupot vojenských bot duněl a&nbsp;vzdaloval se&nbsp;luční pěšinou. Posadila jsem se&nbsp;a&nbsp;vidím, jak vojáci běží k&nbsp;potoku, zastavují se, tam místo lávky je&nbsp;na&nbsp;řetězech přivázaný trám, vojáci zdvíhají ruce jako křídla ti&nbsp;dva andělé strážní, které mám nad postýlkou, a&nbsp;přebíhají na&nbsp;druhou stranu a&nbsp;běží dál, v&nbsp;ohbí naposledy jsem viděla jejich zdvíhající se&nbsp;lesklé cvočky, teď mizí v&nbsp;lesní zátočině. Už&nbsp;dávno vojáci zmizeli, ale já&nbsp;pořád na&nbsp;ně&nbsp;myslím. Vidím teď sama sebe, batolím se&nbsp;k&nbsp;potoku, kladu botičku na&nbsp;kládu, vidím vodu proudící potokem, zvedám ruce a&nbsp;běžím po&nbsp;kládě, ale uprostřed mi&nbsp;kláda ujíždí a&nbsp;padám do&nbsp;potoka, šlapala jsem v&nbsp;hlubině jako maminka na&nbsp;šicím stroji, ale nemohla jsem se&nbsp;opřít o&nbsp;dno, nejdřív jsem pila vodu, ale pak už&nbsp;jsem se&nbsp;asi napila vody dost, aby to&nbsp;stačilo na&nbsp;utopení, jen jsem viděla, jak moje vlásky se&nbsp;rozpustily a&nbsp;vlály dnem potoka a&nbsp;splývaly se&nbsp;zelenými chaluhami a&nbsp;vodními květinami bez květů, hrozně se&nbsp;mi&nbsp;chtělo spát, ne­mohla jsem zavřít oči a&nbsp;všechno bylo plné světla, a&nbsp;nebe nade mnou jako bych viděla přes silné brýle… a&nbsp;pak se&nbsp;probouzím, vidím, že&nbsp;být utopenou je&nbsp;krásné, jako bych byla doma, ležela jsem v&nbsp;nebi v&nbsp;postýlce zrovna takové, jako jsme měli doma, viděla jsem, že&nbsp;ruce mám na&nbsp;peřině, které má&nbsp;maminka, a&nbsp;proti mně visí obrázek anděla strážného, zrovna takový, jako je&nbsp;u&nbsp;nás, a&nbsp;pak přišla maminka a&nbsp;řekla: „Jen pojďte, děti, pojďte dál…“ a&nbsp;do kuchyně vešla děvčátka ze&nbsp;sousedství, a&nbsp;teď jsem věděla, že&nbsp;jsem utopená, protože děvčátka, která mi&nbsp;říkala Mařenko a&nbsp;já jim Hedvičko a&nbsp;Evičko a&nbsp;Boženko, tak ta&nbsp;děvčátka mi&nbsp;kladla vedle rukou na&nbsp;peřinu svaté obrázky, tolik bylo po&nbsp;mé&nbsp;posteli obrázků andělů strážných, a&nbsp;Hedvička mi&nbsp;řekla: „Maminka mi&nbsp;řekla, že&nbsp;jsi se&nbsp;utopila…“ a&nbsp;položila další svatý obrázek, a&nbsp;já povídám: „A&nbsp;pročpak mi&nbsp;dáváš ten obrázek?“ A&nbsp;Hedvička říká: „To se&nbsp;dává mrtvým děvčátkům do&nbsp;rakve…“ a&nbsp;já jsem plakala, že&nbsp;jsem tedy už&nbsp;načisto mrtvá, ale pak přišla moje maminka, přinesla cukroví, a&nbsp;když viděla tolik svatých obrázků, tak maminka řekla: „Ale holčičky, Mařenka není mrtvá, pan doktor Michálek z&nbsp;ní vylil všechnu vodu a&nbsp;vdechl jí&nbsp;svým dechem zase život…“ a&nbsp;děvčátka byla zklamaná, litovala, že&nbsp;nebude pohřeb, že&nbsp;jsem neumřela, protože už&nbsp;se&nbsp;viděla, jak budou mít bílé šaty ze&nbsp;záclon a&nbsp;v&nbsp;prstech hořící velikou svíčku ozdobenou myrtou, a&nbsp;mosazná hudba bude tak tesklivě hrát a&nbsp;děvčátka půjdou v&nbsp;průvodu a&nbsp;budou mít nakadeřené vlásky a&nbsp;budou plakat, protože jsem se&nbsp;utopila… ale teď už&nbsp;je&nbsp;po&nbsp;průvodu, po&nbsp;pláči, to&nbsp;všechno zavinily ty&nbsp;dvě ženské, které šly máchat prádlo a&nbsp;které mne vytáhly a&nbsp;přinesly domů… tatínek se&nbsp;tenkrát tak rozčilili, ach, můj tatínek se&nbsp;dovedli zlobit jako nikdo jiný, maminka kupovala čtyři almary do&nbsp;roka, staré skříně z&nbsp;vetešnictví, a&nbsp;když tatínek se&nbsp;rozzlobili, tak maminka honem tatínka odvedla do&nbsp;altánu a&nbsp;dala mu&nbsp;do&nbsp;ruky sekyru a&nbsp;tatínek nejdřív rozbili zadní stěnu a&nbsp;pak tak třískali a&nbsp;nadávali do&nbsp;toho zbytku skříně, s&nbsp;takovou chutí vyrvali dveře a&nbsp;pak z&nbsp;boku celou almaru zbortili jako krabičku od&nbsp;sirek, a&nbsp;za půl hodiny, když rozsekali almaru na&nbsp;dřevíčka, maminka vždycky měla na&nbsp;zátop do&nbsp;plotny tolik dříví… a&nbsp;já jsem slyšela, jak tatínek křičeli a&nbsp;zlobili se, že&nbsp;jsem se&nbsp;topila, že&nbsp;pořád nejsem slušná holčička, protože jiné dívenky tohle nedělají, tak jsem se&nbsp;vylekala, vyklouzla z&nbsp;peřiny, oblékla se&nbsp;a&nbsp;vyběhla na&nbsp;dvůr a&nbsp;tam stálo nákladní auto, vyškrábala jsem se&nbsp;dozadu, tam u&nbsp;okénka stál sud, vklouzla jsem do&nbsp;toho sudu a&nbsp;bylo v&nbsp;tom sudě teplo a&nbsp;já jsem usnula, a&nbsp;když jsem se&nbsp;probudila, slyšela jsem, že&nbsp;nákladní auto jede, a&nbsp;když jsem se&nbsp;zvedla, viděla jsem okýnkem, že&nbsp;se&nbsp;už&nbsp;stmívá, že&nbsp;těsně u&nbsp;okýnka je&nbsp;čepice nějakého pána, když jsem se&nbsp;podívala z&nbsp;boku, viděla jsem, že&nbsp;je&nbsp;to&nbsp;pan Brabec, a&nbsp;prostrčila jsem ruku a&nbsp;zaškrábala pana Brabce za&nbsp;uchem a&nbsp;řekla: „Pane Brabec, já&nbsp;su&nbsp;tu…“ a&nbsp;pan Brabec pustil volant a&nbsp;pak zakřičel a&nbsp;auto se&nbsp;zastavilo tak prudce, že&nbsp;se&nbsp;převrhl ten sud, ve&nbsp;kterém jsem byla po&nbsp;ramínka, a&nbsp;já jsem se&nbsp;vykuláčela na&nbsp;podlahu a&nbsp;z&nbsp;podlahy na&nbsp;zem a&nbsp;vstala jsem ze&nbsp;silnice a&nbsp;oprašovala si&nbsp;sukýnku a&nbsp;pan Brabec běhal sem a&nbsp;tam a&nbsp;křičel a&nbsp;dupal, a&nbsp;já povídám: „Pane Brabec, vopravdu, já&nbsp;su&nbsp;tu.“ Ale pan Brabec naříkal a&nbsp;pak se&nbsp;svalil, a&nbsp;když přišli četníci, tak na&nbsp;pana Brabce dali deku, a&nbsp;i to&nbsp;bylo málo, jeden četník se&nbsp;musel vysvléci skoro donaha a&nbsp;ležel na&nbsp;panu Brabcovi a&nbsp;zahříval ho, na&nbsp;četnické stanici mi&nbsp;potom řekl jeden četník, že&nbsp;jsem mohla zavinit smrt člověka, a&nbsp;já jsem si&nbsp;vzpomněla na&nbsp;tatínka a&nbsp;že zas rozsekají jednu almaru, a&nbsp;četník mi&nbsp;dal na&nbsp;podlahu kožich a&nbsp;pak vzal provaz a&nbsp;uvázal mne za&nbsp;nohu k&nbsp;noze stolu a&nbsp;já jsem tam ležela a&nbsp;plakala, nade mnou se&nbsp;houpaly podrážky plné cvočků, noha přehozená přes nohu, a&nbsp;já za&nbsp;nohu jsem byla uvázaná k&nbsp;noze stolu, a&nbsp;pak jsem usnula a&nbsp;objevili se&nbsp;nade mnou tatínek, klečeli a&nbsp;byli opřeni o&nbsp;obě ruce jako o&nbsp;nohy, odvázali mne od&nbsp;nohy stolu, a&nbsp;když mne za&nbsp;ruku vytáhli, četníci tak žalovali, že&nbsp;tatínek vzali provaz a&nbsp;uvázali mi&nbsp;ten provaz kolem krku a&nbsp;já jsem se&nbsp;rozplakala a&nbsp;volala: „Tatínku, já&nbsp;nechci, abyste mě&nbsp;oběsili. Já&nbsp;nebudu umírat na&nbsp;větvi tak dlouho…“ to&nbsp;tatínkovi kocour snědl játra a&nbsp;tatínek pověsili kocourka na&nbsp;větev za&nbsp;to&nbsp;a&nbsp;kocourek tam umřel až&nbsp;druhý den… a&nbsp;tatínek si&nbsp;mne odvedli na&nbsp;provaze do&nbsp;vlaku, a&nbsp;když jsme přijeli domů, tak tatínek mne vedli jako telátko na&nbsp;provaze, a&nbsp;všem lidem tatínek vykládali, že&nbsp;nejsem slušná holčička a&nbsp;že mne musí vodit na&nbsp;provaze jako zlého psíčka… a&nbsp;doma tatínek, to&nbsp;už&nbsp;maminka, jak viděla tatínka, hned mu&nbsp;podala sekyrku, já&nbsp;jsem čekala, že&nbsp;mi&nbsp;tatínek useknou hlavu, jako ji&nbsp;sekali krocanům a&nbsp;krůtám, ale tatínek rovnou se&nbsp;vrhli na&nbsp;almaru a&nbsp;jednou ranou prorazili zadní stěnu a&nbsp;jediným úderem svého těla, takhle z&nbsp;boku, prorazili zbylou skříň, že&nbsp;si&nbsp;celá lehla na&nbsp;zem, jako když rozšlápne se&nbsp;bedna… Namydlená, celá ležím v&nbsp;pěně, mydlím se&nbsp;a&nbsp;ani o&nbsp;tom nevím, myslím a&nbsp;vzpomínám na&nbsp;obrazy ležící v&nbsp;hlubině času, obrazy stále se&nbsp;vracející, zjasňující se, doplňující se, jsem šestiletou dívenkou s&nbsp;rozpuštěnými vlasy, na&nbsp;temeni hlavy ty&nbsp;vlasy jen zachycené modrými mašličkami, tatínek už&nbsp;nerozbili kvůli mně za&nbsp;celý rok ani jedinou skříň, je&nbsp;nedělní poledne a&nbsp;procházím se&nbsp;náměstíčkem, otevřenými okny vlají záclony, ozývá se&nbsp;cinkot příborů a&nbsp;talířů, průvan táhne vůni jídel, včera mi&nbsp;tatínek koupili námořnické šatičky a&nbsp;deštník, stojím před kašnou, pak se&nbsp;nakláním a&nbsp;dívám se&nbsp;na&nbsp;svoje zrcadlící se&nbsp;vlasy, na&nbsp;dně se&nbsp;lesknou mince, to&nbsp;u&nbsp;nás, kdo hodí do&nbsp;kašny peníz, tak se&nbsp;mu&nbsp;splní přání, pro jistotu jsem hodila do&nbsp;kašny dva dvacetníky a&nbsp;přála jsem si, abych se&nbsp;už&nbsp;nikdy netopila, nikdy neutíkala z&nbsp;domova, abych už&nbsp;byla slušnou holčičkou, obzvláště když tatínek mi&nbsp;koupili tak krásné šaty a&nbsp;deštník, vyhoupla jsem se&nbsp;na&nbsp;obrubník kašny, abych víc viděla, jak mi&nbsp;sluší ta&nbsp;námořnická bundička, rozhlídla jsem se, nikdo nešel, nikdo se&nbsp;nedíval z&nbsp;okna, aby to&nbsp;na&nbsp;mě&nbsp;žaloval tatínkovi, vyhoupla jsem se&nbsp;na&nbsp;kašnu, a&nbsp;když jsem se&nbsp;naklonila, uviděla jsem tu&nbsp;krásnou skládanou su­kýnku a&nbsp;bílé fusakličky a&nbsp;lakované střevíce, zatřásla jsem vlasy, a&nbsp;když jsem se&nbsp;podívala znovu na&nbsp;sebe do&nbsp;hladiny, převáhla jsem se&nbsp;a&nbsp;padla do&nbsp;kašny a&nbsp;voda mne pozřela jako veliká ryba, když polkne malou rybičku, zase jsem hledala lakovaným střevíčkem dno, ale dno kašny bylo hlouběji, než jsem byla velká, a&nbsp;zase jsem se&nbsp;vynořila, abych nabrala vzduch, ale bála jsem se&nbsp;volat o&nbsp;pomoc, protože tatínek by&nbsp;se&nbsp;zlobili, polykala jsem andělíčky a&nbsp;zase mne obklopoval světlý sladký svět, jako bych byla včelkou, která padla do&nbsp;medu, viděla jsem, jak pomalu mi&nbsp;hlava padá až&nbsp;ke&nbsp;dnu, u&nbsp;oka jsem viděla ten dvacetník, který jsem do&nbsp;kašny hodila s&nbsp;přáním, abych se&nbsp;už&nbsp;nikdy netopila, sukýnka tak velebně se&nbsp;vzdouvala a&nbsp;vlasy se&nbsp;mi&nbsp;přelily přes tvář a&nbsp;zase tak zvolna ty&nbsp;vlasy velebně se&nbsp;vrátily, a&nbsp;pak se&nbsp;mi&nbsp;chtělo spát a&nbsp;jen jsem tak pomalu pohybovala nohama, mnohem pomaleji, než maminka šlape na&nbsp;šicím stroji, a&nbsp;naposled jsem viděla, jak z&nbsp;pusy mi&nbsp;stoupají bublinky, jako bych byla lahví se&nbsp;sodovkou nebo minerálkou… avšak zase jsem se&nbsp;neutopila, jediná paní mne viděla, paní Krásová, která jezdila deset let na&nbsp;vozíčku a&nbsp;měla žaludeční vředy, ta&nbsp;se&nbsp;dívala z&nbsp;okna, zrovna když jsem tam padla, a&nbsp;přiběhl jediný pan fotograf Pokorný, který s&nbsp;vidličkou a&nbsp;nožem a&nbsp;ubrouskem pod bradou pro mne skočil a&nbsp;vytáhl mne, probudila jsem se&nbsp;na&nbsp;schodech kašny, měla jsem dojem, že&nbsp;prší, vzala jsem deštníček a&nbsp;rozevřela jej, avšak ono svítilo polední slunce a&nbsp;zvon dovyzváněl poledne, nade mnou se&nbsp;nakláněl pan Pokorný, z&nbsp;ubrousku mu&nbsp;kapala voda a&nbsp;svezlo se&nbsp;pár francií zelí, pan Pokorný mi&nbsp;střídavě hrozil vidličkou a&nbsp;nožem, že&nbsp;jestli mu&nbsp;oběd vystydne, že&nbsp;si&nbsp;to&nbsp;se&nbsp;mnou ještě vyřídí, protože slušné holčičky, když se&nbsp;chtějí utopit, tak to&nbsp;u&nbsp;dělají včas a&nbsp;ne v&nbsp;pravé poledne, když na&nbsp;stole je&nbsp;první husička, a&nbsp;já jsem se&nbsp;dívala a&nbsp;ve všech oknech stáli občané v&nbsp;košilích a&nbsp;vestách a&nbsp;všichni v&nbsp;jedné ruce drželi vidličku a&nbsp;ve druhé nůž a&nbsp;všichni se&nbsp;dívali na&nbsp;mne dolů a&nbsp;tvářili se&nbsp;otráveně a&nbsp;ukazovali, že&nbsp;by&nbsp;mne nejraději napíchli na&nbsp;vidličku a&nbsp;nožem rozřezali, a&nbsp;tak jsem vstala a&nbsp;vyhrklo ze&nbsp;mne tolik vody, že&nbsp;jsem myslela, že&nbsp;se&nbsp;strhla průtrž mračen, ukláněla jsem se, ne&nbsp;že&nbsp;bych se&nbsp;chtěla posmívat, ale že&nbsp;uznávám a&nbsp;vím, že&nbsp;jsem to&nbsp;dělat neměla, když první husičky jsou o&nbsp;nedělním poledni na&nbsp;pekáčích… Teď ležím v&nbsp;pivovarské vaně, v&nbsp;tom přeříznutém stohektolitrovém sudu, kdosi kráčí z&nbsp;humen vzhůru do&nbsp;šalandy, kde bydlí i&nbsp;strýc Pepin, a&nbsp;z&nbsp;té šalandy zaznívá jeho příšerný řev: Do&nbsp;re&nbsp;mi&nbsp;fa&nbsp;sol la&nbsp;si&nbsp;do… a&nbsp;pak zase klesající stupnice. Do&nbsp;si&nbsp;la&nbsp;sol fa&nbsp;mi&nbsp;re&nbsp;do, tak jako odtéká teď voda se&nbsp;zbytky sedlého mýdla, kdosi stoupá z&nbsp;humen vzhůru do&nbsp;šalandy, asi to&nbsp;kráčí ten mladý sladovník umáčený potem a&nbsp;s&nbsp;kruhem pod jedním okem, jako by&nbsp;upadl na&nbsp;dalekohled, kruhem vyraženým jako poštovním razítkem, jistě to&nbsp;bude on, teď stoupá zvolna s&nbsp;košilí hozenou přes rameno a&nbsp;v&nbsp;jedné ruce nese bachratou lampu jak císař říšské jablko a&nbsp;ve druhé ruce vydrovací lopatu jak říšské žezlo, tak stoupá vzhůru, zastavuje se&nbsp;na&nbsp;odpočívadle a&nbsp;zpívá si&nbsp;tu&nbsp;sladkou píseň… už&nbsp;je&nbsp;ta&nbsp;láska, už&nbsp;je&nbsp;pryč, bejvalo jí&nbsp;malounko, moje zlatá panenko… už&nbsp;není víc, nezbylo už&nbsp;po&nbsp;ní&nbsp;nic… v&nbsp;hluboni u&nbsp;Nymburka zmizela… Rychle jsem se&nbsp;oblékla, uvázala vlasy ručníkem, sfoukla mocným dechem svíci a&nbsp;vyšla jsem do&nbsp;tmy, s&nbsp;dlaní napřaženou, až&nbsp;v&nbsp;zatáčce chodby z&nbsp;hlubiny humen vytékalomdlé světlo, žlutými čarami potahovalo hrany mokrých schodů, z&nbsp;humen se&nbsp;ozývalo melodické něžné ťapkání vydrovacích lopat o&nbsp;vlhkou podlahu, rytmický sykot rozhazovaného ječmene… a&nbsp;zase ta&nbsp;píseň jako mořský příliv… už&nbsp;je&nbsp;ta&nbsp;láska, už&nbsp;je&nbsp;pryč… chvíli jsem stála v&nbsp;přítmí, pak sestoupila pár schodů, teplo vzklíčeného ječmene mne popleskalo po&nbsp;tvářích, dvě bachraté lampy osvětlovaly záhony ječmene, petrolejové lampy na&nbsp;dřevěných třínožkách uprostřed ječných polí, mladý sladovník vysvlečený do&nbsp;půl těla drobnými krůčky cupital, nabíral lopaty ječmene z&nbsp;jedné strany a&nbsp;rozhazoval ten slad na&nbsp;stranu druhou a&nbsp;zanechával za&nbsp;sebou brázdu, jako by&nbsp;ta&nbsp;pracující dřevěná lopata byla lodní kýl, který před sebou rozráží vlny, ale za&nbsp;sebou už&nbsp;zanechává zavírající se&nbsp;hláď, ten mladý krásný sladovník každým krokem rozhodil lopatu zlatého ječmene a&nbsp;každou tou lopatou se&nbsp;jeho záda leskla potem víc a&nbsp;víc… už&nbsp;je&nbsp;láska, už&nbsp;je&nbsp;pryč… mužský hlas dál plnil nízkou klenbu humna, klenbu spočívající na&nbsp;čtyřech stromořadích železných černých sloupů… teď se&nbsp;mladý muž vztyčil jako král Ječmínek, jeho kruh pod okem se&nbsp;zatřpytil jako obroučka brýlí, jeho trup byl docela obtažený svítící rtutí potu… a&nbsp;já jsem slyšela dál tu&nbsp;píseň, někdo jiný zpíval tu&nbsp;dumku, někdo, kdo pracoval o&nbsp;několik polí ječmene dál, tam, kde stála na&nbsp;dřevěné třínožce ta&nbsp;druhá bachratá petrolejka… mladý sladovník celou dlaní si&nbsp;utřel obličej a&nbsp;zahodil plnou hrst potu… kráčela jsem dál, nohy se&nbsp;mi&nbsp;podlamovaly, tam vydroval ječmen malinký človíček, vypadal spíš jako žokej na&nbsp;penzi, v&nbsp;montérkách a&nbsp;rádiovce, už&nbsp;dokončil hromadu, teď vzal lopatu, nahodil ječmen na&nbsp;okraji, a&nbsp;pak zase ty&nbsp;rychlé sladovnické krůčky, skoro utíkal ten člověk a&nbsp;natřásal nadhozený ječmen a&nbsp;lopata za&nbsp;sebou zanechávala přesně zaříznutý obrubník. Když ten malinký sladovník skončil tuhle práci a&nbsp;sklonil se&nbsp;a&nbsp;v&nbsp;rohu jako svůj podpis otiskl zkřížené lopaty, narovnal se&nbsp;a&nbsp;krásně zpíval… bejvalo jí&nbsp;malounko, moje zlatá dívenko… už&nbsp;není víc, nezbylo už&nbsp;po&nbsp;ní&nbsp;nic… Byl to&nbsp;pan Jirout, sladovníček, který když mne potkával, provinile zdravil a&nbsp;pořád se&nbsp;usmíval, Francin o&nbsp;něm říkal, že&nbsp;v&nbsp;mládí byl pan Jirout artistou, kterého o&nbsp;poutích vystřelovali z&nbsp;děla, za&nbsp;víření bubínků ho&nbsp;uvázali živého v&nbsp;modrých atlasových šatičkách, uložili ho&nbsp;do&nbsp;dřevěné lafety, pak impresário přiložil modrounce kouřící doutnák, a&nbsp;když se&nbsp;ozvala ohlušující rána, tak z&nbsp;ústí kanonu vyšlehl plamen a&nbsp;pak v&nbsp;upažení živý pan Jirout, který když dosáhl vrcholu křivky, rozevřel ruce, a&nbsp;padaje do&nbsp;připravené trampolíny, rozhazoval úsměvy a&nbsp;barevné papírové růže a&nbsp;polibky. Když přistál, vyskočil, péroval v&nbsp;trampolíně a&nbsp;ukláněl se&nbsp;a&nbsp;přijímal potlesk o&nbsp;každé pouti, o&nbsp;každém posvícení. Jednou nabili pana Jirouta do&nbsp;kanonu, a&nbsp;když ho&nbsp;vystřelili a&nbsp;pan Jirout dosáhl vrcholu křivky, rozpřáhl ruce, a&nbsp;po hlavě padaje zvolna dolů, viděl, že&nbsp;už&nbsp;dávno minul trampolínu, že&nbsp;i&nbsp;ten náraz v&nbsp;lafetě byl silnější než kdy jindy, pan Jirout přesto se&nbsp;usmíval a&nbsp;rozdával úsměvy a&nbsp;barevné papírové růže a&nbsp;polibky, aby se&nbsp;pak roztříštil za&nbsp;ploty o&nbsp;hromadu dříví. Když pana Jirouta za&nbsp;rok dali dohromady, už&nbsp;nechtěl rozhazovat polibky a&nbsp;růže, stáhl se&nbsp;z&nbsp;artistického života jako neplatná bankovka, a&nbsp;když se&nbsp;vykřísal docela, pracuje v&nbsp;pivovaře už&nbsp;osm let jako sladovník… už&nbsp;je&nbsp;ta&nbsp;láska, už&nbsp;je&nbsp;pryč, bejvalo jí&nbsp;malounko…</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./postriziny_013.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>