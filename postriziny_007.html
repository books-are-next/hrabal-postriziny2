<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="2">
    <meta name="apple-mobile-web-app-capable" content="yes">
    <title>2</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./postriziny_006.html">
    <link rel="next" href="./postriziny_008.html">
    <meta name="nb-order" content="3">
    <link rel="self" href="postriziny_007.html">
    <meta name="nb-identifier" content="hrabal-postriziny-e8f00da">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2758" data-nb-chars="15947">
    <nav role="doc-toc">
      <ul class="plain section">
        <li><a href="postriziny_005.html">Věnování</a></li>
        <li><a href="postriziny_006.html">1</a></li>
        <li><a href="postriziny_007.html">2</a></li>
        <li><a href="postriziny_008.html">3</a></li>
        <li><a href="postriziny_009.html">4</a></li>
        <li><a href="postriziny_010.html">5</a></li>
        <li><a href="postriziny_011.html">6</a></li>
        <li><a href="postriziny_012.html">7</a></li>
        <li><a href="postriziny_013.html">8</a></li>
        <li><a href="postriziny_014.html">9</a></li>
        <li><a href="postriziny_015.html">10</a></li>
        <li><a href="postriziny_016.html">11</a></li>
        <li><a href="postriziny_017.html">12</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./postriziny_006.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">2</span></h1>
        <section>
          <p class="chunk" data-nb-ref-number="2" data-nb-words="148" data-nb-chars="841"><span class="idea" data-nb-ref-number="2" id="idea2" data-nb-words="148" data-nb-chars="841">Můj portrét jsou ale také čtyři prasata, pivovarská prasata, krmená mlátem a&nbsp;bramborami, a&nbsp;v&nbsp;létě, když zrály řípy, chodila jsem na&nbsp;chrást a&nbsp;ten chrást posekala a&nbsp;nalila na&nbsp;něj kvásek a&nbsp;staré pivo a&nbsp;prasata spala dvacet hodin a&nbsp;přirůstala denně až&nbsp;o&nbsp;jeden kilogram, to&nbsp;mne ta&nbsp;moje prasátka slyšela, jak jdu dojit kozy, a&nbsp;už řvala radostí, protože nevěděla, že&nbsp;dvě z&nbsp;nich prodám na&nbsp;šunky a&nbsp;dvě nechám porazit na&nbsp;domácí zabíjačku. Jak jsem dojila kozy, tak prasátka křičela nadšením, protože věděla, že&nbsp;všechno mléko, co&nbsp;nadojím, rovnou jim vyleju. Pan Cicvárek se&nbsp;jen podíval na&nbsp;prasata, hned řekl, kolik ta&nbsp;prasata váží, a&nbsp;vždycky to&nbsp;bylo tak, pak ta&nbsp;dvě prasátka bral do&nbsp;náruče a&nbsp;hodil je&nbsp;do&nbsp;takového rakošánku, řeznické bryčky, zatáhl nad nimi síť a&nbsp;řekl: „Bránějí se&nbsp;ty&nbsp;potvůrky jako moje stará, když jsem jí&nbsp;zamlada dával první hubičku!“</span></p>
          <p class="chunk" data-nb-ref-number="3" data-nb-words="13" data-nb-chars="89"><span class="idea" data-nb-ref-number="3" id="idea3" data-nb-words="13" data-nb-chars="89">Řekla jsem prasátkům na&nbsp;rozloučenou: „Papapááá, prasátka moje, budou z&nbsp;vás krásné šunky!“</span></p>
          <p class="chunk" data-nb-ref-number="4" data-nb-words="174" data-nb-chars="1019"><span class="idea" data-nb-ref-number="4" id="idea4" data-nb-words="174" data-nb-chars="1019">Ale prasátka netoužila po&nbsp;takové slávě, to&nbsp;jsem věděla, ale jednu smrt jsme dlužni všichni a&nbsp;ta příroda je&nbsp;milosrdná, když se&nbsp;už&nbsp;nedá nic dělat, tak všecko živé, co&nbsp;má&nbsp;za&nbsp;chvíli umřít, všechno obejde hrůza, jako by&nbsp;zvířátkům i&nbsp;lidem vypadly pojistky, a&nbsp;pak už&nbsp;se&nbsp;nic necítí a&nbsp;nic nebolí, ta&nbsp;ustrašenost stáhne knoty lamp, že&nbsp;život jen tak blikotá a&nbsp;o&nbsp;ničem hrůzou neví. Na&nbsp;řezníky jsem neměla štěstí, ten první mi&nbsp;dal do&nbsp;jitrnic tolik zázvoru, že&nbsp;mi&nbsp;z&nbsp;nich udělal cukroví, ten druhý zase od&nbsp;rána pil tolik, že&nbsp;jak zvedl palici, aby omráčil prase, tak sám sobě přerazil nohu, stála jsem s&nbsp;připraveným nožem, div jsem zlostí nepodřízla toho řezníka, kterého jsem musela navíc vzít kočárem do&nbsp;nemocnice a&nbsp;shánět náhradního. Třetí řezník zase přinesl svůj vynález, místo paření objevil opalování štětin letlampou, já&nbsp;jsem místo polévky měla vylejt do&nbsp;záchodu toho řezníka, protože jednak štětiny zůstaly v&nbsp;kůži a&nbsp;hlavně prase vonělo benzinem, takže polévku jsme museli vylejt do&nbsp;kanálu, protože ani zbylé prase ji&nbsp;nechtělo.</span></p>
          <p class="chunk" data-nb-ref-number="5" data-nb-words="124" data-nb-chars="688"><span class="idea" data-nb-ref-number="5" id="idea5" data-nb-words="124" data-nb-chars="688">Jediný pan Myclík, to&nbsp;byl řezník, řezník podle mého gusta. Poručil si&nbsp;mramorovanou třenou bábovku a&nbsp;bílou kávu, a&nbsp;rum si&nbsp;dal, teprve až&nbsp;byly jaterničky v&nbsp;kotli, řezník, který si&nbsp;přinesl všechno náčiní zabalené do&nbsp;utěrek, přinesl si&nbsp;s&nbsp;sebou tři zástěry, jednu měl při porážení a&nbsp;paření a&nbsp;vyvrhávání, druhou si&nbsp;oblékl, když vysypal droby na&nbsp;vál, a&nbsp;třetí zástěru, když už&nbsp;skoro všechno bylo hotovo. Také mne naučil pan Myclík, abych si&nbsp;koupila jeden kotel do&nbsp;rezervy a&nbsp;ten kotel nechala jen na&nbsp;vaření jaternic a&nbsp;jelit a&nbsp;tlačenek a&nbsp;drobů a&nbsp;škvaření sádla, protože co&nbsp;se&nbsp;v&nbsp;hrnci vaří, tím natáhne, a&nbsp;zabíjačka, milostpaní, to&nbsp;je&nbsp;to&nbsp;samý, jako když kněz slouží mši, protože jde o&nbsp;krev a&nbsp;o&nbsp;maso.</span></p>
          <p class="chunk" data-nb-ref-number="6" data-nb-words="87" data-nb-chars="483"><span class="idea" data-nb-ref-number="6" id="idea6" data-nb-words="87" data-nb-chars="483">A&nbsp;zatímco jsme pekli buchtu do&nbsp;jaternic a&nbsp;jelit a&nbsp;zatímco jsme přivezli necky a&nbsp;do noci jsem vařila kroupy a&nbsp;na talíře připravovala dostatek soli a&nbsp;pepře a&nbsp;zázvoru a&nbsp;marjánky a&nbsp;tymiánu, prasátko už&nbsp;nedostalo v&nbsp;poledne žrát a&nbsp;začínalo tušit vůni řeznické zástěry, i&nbsp;ostatní dobytek byl smutný a&nbsp;tichý, už&nbsp;se&nbsp;napřed chvěl jako listí osiky, stromy ostatní jsou v&nbsp;klidu, bouře je&nbsp;někde v&nbsp;Karpatech nebo v&nbsp;Alpách, ale listí osiky se&nbsp;chvěje a&nbsp;třepotá, jako mé&nbsp;prase, které se&nbsp;zítra zabije.</span></p>
          <p class="chunk" data-nb-ref-number="7" data-nb-words="221" data-nb-chars="1319"><span class="idea" data-nb-ref-number="7" id="idea7" data-nb-words="221" data-nb-chars="1319">Prase jsem vyvedla z&nbsp;chlívka vždycky já. Neměla jsem ráda, aby provazem podvázali prasátku tlamu, na&nbsp;co&nbsp;tu&nbsp;bolest, když jsem řezníkovi vyvedla prase zradou, škrábala jsem ho&nbsp;na&nbsp;vocintku, pak na&nbsp;čele, pak na&nbsp;zádech, a&nbsp;pan Myclík zezadu přišel se&nbsp;sekyrou, zvedl ji&nbsp;a&nbsp;obrovskou ranou zvrhl prase, pro jistotu ještě dal dvě tři mokré rány do&nbsp;roztříštěné prasečí lebky, podala jsem panu Myclíkovi nůž a&nbsp;on poklekl a&nbsp;vrazil zabiják pod krk a&nbsp;chvilku hledal špičkou tepnu a&nbsp;pak vychrstl proud krve a&nbsp;já jsem nastavila hrnec a&nbsp;pak ještě velký kastrol, pan Myclík vždycky dvorně, když jsem měnila nádoby, dlaní zacpal proudící krev, aby ji&nbsp;zase pustil, a&nbsp;to už&nbsp;jsem míchačkou kverlala krev, aby se&nbsp;nesrazila, pak i&nbsp;druhou rukou, oběma rukama současně jsem tepala do&nbsp;kouřící krásné krve, pan Myclík s&nbsp;pomocníkem, kočím panem Martinem, navalili prase do&nbsp;necek a&nbsp;lili na&nbsp;ně&nbsp;vřelou vodu ze&nbsp;džberů, a&nbsp;já jsem si&nbsp;musela vyhrnout rukávy a&nbsp;rozpřaženýma prstama protřepávat chladnoucí krev a&nbsp;sražené krvavé cucky jsem vyhazovala slepicím, oběma rukama až&nbsp;po&nbsp;loket v&nbsp;chladnoucí krvi, ruce mi&nbsp;slábly, třepala jsem jimi, jako bych dodělávala s&nbsp;prasetem, poslední chuchvalce sedlé krve, a&nbsp;pak se&nbsp;krev uvolnila, chladla, vytáhla jsem ruce z&nbsp;hrnců a&nbsp;kastrolu, zatímco opařené, oholené prase stoupalo zvolna na&nbsp;kromholci k&nbsp;trámu otevřené kůlny.</span></p>
          <p class="chunk" data-nb-ref-number="8" data-nb-words="219" data-nb-chars="1290"><span class="idea" data-nb-ref-number="8" id="idea8" data-nb-words="219" data-nb-chars="1290">Prasečí hlava uříznutá i&nbsp;s&nbsp;vocintkem ležela na&nbsp;vále, dvě plecka jsem právě přinesla. A&nbsp;už jsem běžela dvorem, vlasy stažené pod šátkem, abych nepropásla ani chvilku, protože pan Myclík už&nbsp;vyvalil střeva a&nbsp;poručil pomocníkovi, aby je&nbsp;šel obrátit a&nbsp;prát, a&nbsp;sám se&nbsp;dral, jak slepý Hanuš do&nbsp;orloje, v&nbsp;útrobách prasete popaměti, vždycky tam něco nařízl a&nbsp;slezina a&nbsp;játra a&nbsp;žaludek se&nbsp;uvolnily, nakonec i&nbsp;plíce a&nbsp;srdce. Nastavila jsem džber a&nbsp;vyvalil se&nbsp;tam celý ten krásný pajšl, ta&nbsp;symfonie mokrých barev a&nbsp;tvarů, nic mne neuvádělo tak v&nbsp;nadšení jako světle červené vepřové plíce, krásně vzduté jak mechová guma, nic není tak vášnivé v&nbsp;barvě jako tmavohnědá barva jater, zdobená smaragdem žluče, jak mračna před bouří, jak něžné beránky, zrovna tak se&nbsp;táhne podle střev hrudkovité plsní sádlo, žluté jak rozkapaná svíce, jak včelí vosk. I&nbsp;ten hrtan je&nbsp;sestavený z&nbsp;modrých a&nbsp;světle červených kroužků jako trubice barevného vysavače. A&nbsp;když jsme vyvalili tu&nbsp;krásu na&nbsp;vál, pan Myclík vzal nůž, nabrousil si&nbsp;vocílku a&nbsp;pak odřezával tu&nbsp;kousek ještě teplého masíčka, tu&nbsp;kousky jater, tu&nbsp;celou ledvinku a&nbsp;půl sleziny, a&nbsp;já jsem nastavila veliký kastrol s&nbsp;osmaženou cibulkou a&nbsp;zastrčila ty&nbsp;kousky z&nbsp;prasete do&nbsp;trouby, když napřed jsem to&nbsp;pečlivě osolila a&nbsp;opepřila, aby zabíjačkový guláš byl k&nbsp;poledni.</span></p>
          <p class="chunk" data-nb-ref-number="9" data-nb-words="348" data-nb-chars="2009"><span class="idea" data-nb-ref-number="9" id="idea9" data-nb-words="348" data-nb-chars="2009">Nabírala jsem sítem vařené prasečí droby, ramínko, rozpůlenou hlavu, obracela na&nbsp;vál kousek masa za&nbsp;kouskem, pan Myclík vybral kosti, a&nbsp;když maso trochu vychladlo, brala jsem do&nbsp;prstů kousek vocintku a&nbsp;kousek líčka, místo chleba jsem přikusovala prasečí ucho, Francin přišel do&nbsp;kuchyně, nikdy nejedl, nic nemohl pozřít, tak stál u&nbsp;kamen a&nbsp;jedl suchý chléb a&nbsp;pil k&nbsp;tomu kávu a&nbsp;díval se&nbsp;na&nbsp;mne a&nbsp;styděl se&nbsp;místo mne, a&nbsp;já jsem s&nbsp;chutí jedla a&nbsp;pila pivo přímo z&nbsp;litrové láhve, pan Myclík se&nbsp;usmíval a&nbsp;jen tak ze&nbsp;zdvořilosti vzal kousek masa, ale pak si&nbsp;to&nbsp;rozmyslel a&nbsp;napil se&nbsp;bílé kávy a&nbsp;přikusoval mramorovou bábovku, pak vzal kolíbku a&nbsp;vyhrnul si&nbsp;rukávy a&nbsp;mocnými pohyby začaly kousky masa ztrácet svůj tvar, funkci a&nbsp;půlměsíci kolíbavých nožů se&nbsp;maso zvolna měnilo v&nbsp;prejt, a&nbsp;pan Myclík nastavoval dlaň a&nbsp;já jsem mu&nbsp;do&nbsp;ní&nbsp;dávala spařené koření, pan Myclík byl jediný řezník, kterému jsem koření musela zalít vřelou vodou, protože, jak říkal, a&nbsp;já jsem to&nbsp;velice hmatově chápala, nastává větší rozptyl a&nbsp;jemnost těch vůní, a&nbsp;pak přidal máčenou buchtu a&nbsp;znovu vše promísil a&nbsp;mocnými dlaněmi a&nbsp;prsty protřepal a&nbsp;promíchal, pak stáhl z&nbsp;obou dlaní prejt, hrábl do&nbsp;něj, ochutnal, díval se&nbsp;do&nbsp;stropu a&nbsp;byl té&nbsp;chvíle krásný jako básník, hleděl do&nbsp;stropu ve&nbsp;vytržení a&nbsp;opakoval si: pepř, sůl, zázvor, dymián, buchta, česnek, když si&nbsp;přeříkal tu&nbsp;řeznickou střelnou modlitbičku, hrábl do&nbsp;prejtu a&nbsp;nabídl mi, na&nbsp;prst jsem si&nbsp;vzala a&nbsp;dala do&nbsp;úst a&nbsp;chutnala, dívala jsem se&nbsp;také do&nbsp;stropu a&nbsp;očima plnýma vepřového vytržení jsem rozvírala a&nbsp;na jazyku chutnala paví chvost všech těch vůní, a&nbsp;pak jsem přikývla, že&nbsp;jako panímáma schvaluji chuťový rejstřík a&nbsp;nic nebrání tomu, aby se&nbsp;začaly dělat jaternice. A&nbsp;pan Myclík bral nastříhaná, na&nbsp;jednom konci zašpejlovaná střívka, dvěma prsty pravičky uvolnil otvor a&nbsp;druhou rukou jen mačkal a&nbsp;z&nbsp;pěsti mu&nbsp;vyrostla krásná jaternice, kterou jsem brala a&nbsp;špejlovala, a&nbsp;tak jsme pracovali, a&nbsp;tou měrou, jak ubýval prejt, tou měrou narůstala spojitými nádobami střívek hromada jaternic.</span></p>
          <p class="chunk" data-nb-ref-number="10" data-nb-words="126" data-nb-chars="738"><span class="idea" data-nb-ref-number="10" id="idea10" data-nb-words="126" data-nb-chars="738">„Pane Martine, kde zase vězíte?“ volal každou chvíli pan Myclík, a&nbsp;kočí pan Martin pokaždé, snad celý svůj život, jak měl trošku času, postál v&nbsp;kůlně, v&nbsp;chlívku, za&nbsp;vozem, na&nbsp;chodbách, vytáhl kulaté zrcátko a&nbsp;díval se&nbsp;do&nbsp;něj, sám sobě se&nbsp;tak líbil, že&nbsp;vždycky byl z&nbsp;toho, co&nbsp;viděl v&nbsp;tom kulatém zrcátku, ohromen, celé hodiny dovedl stát v&nbsp;chlívě, zapomněl jít domů, protože si&nbsp;vytrhával pinzetou chloupky z&nbsp;nosu, vytrhával štětičky z&nbsp;obočí, dokonce si&nbsp;barvil nejen vlasy, ale i&nbsp;podmalovával řasy a&nbsp;pudroval obličej. Říkala jsem si, že&nbsp;při dalším praseti mi&nbsp;Francin musí z&nbsp;pivovaru poslat jiného pomocníka. „Pane Martine, kde proboha jste zase byl? Račte krájet tady to&nbsp;střevní sádlo, budeme dělat kroupová a&nbsp;žemlová jelita, kde jste byl?“</span></p>
          <p class="chunk" data-nb-ref-number="11" data-nb-words="798" data-nb-chars="4495"><span class="idea" data-nb-ref-number="11" id="idea11" data-nb-words="798" data-nb-chars="4495">Pan Myclík nabíjel kroupová jelítka, už&nbsp;vypil druhou odlívku rumu, a&nbsp;zničehonic hrábl do&nbsp;krvavého prejtu a&nbsp;prstem mi&nbsp;udělal na&nbsp;tváři krvavou čmouhu. A&nbsp;začal se&nbsp;tichounce smát, očko se&nbsp;mu&nbsp;zablýsklo jak prsten, hrábla jsem do&nbsp;krvavého kastrolu, a&nbsp;když jsem chtěla máznout řezníka po&nbsp;tváři, uhnul a&nbsp;já jsem padla dlaní na&nbsp;bílou stěnu, avšak než jsem ji&nbsp;umazala, pan Myclík stačil mi&nbsp;udělat druhou čmouhu a&nbsp;přitom špejlovat jelito dál. Hrábla jsem znovu do&nbsp;krve a&nbsp;rozeběhla jsem se, pan Myclík několikrát uhnul jako při savojance, a&nbsp;pak jsem mu&nbsp;krví pomazala tvář a&nbsp;špejlovala jsem kroupová jelítka dál a&nbsp;smála jsem se, když jsem se&nbsp;zadívala na&nbsp;řezníka, který se&nbsp;smál zdravým plným smíchem, to&nbsp;nebyl jen takový smích, ale to&nbsp;byl smích odněkud až&nbsp;od&nbsp;pohanů, kdy lidé věřili na&nbsp;sílu krve a&nbsp;slin, neubránila jsem se, abych nenabrala kroupové krve a&nbsp;zase nemázla do&nbsp;tváře pana Myclíka, a&nbsp;on mi&nbsp;zase uhnul, minula jsem jej a&nbsp;on mi&nbsp;s&nbsp;velikým řehotem máznul další čmouhu a&nbsp;přitom špejloval jelita dál, pan Martin přinesl basu piva ze&nbsp;spilky, a&nbsp;když se&nbsp;opatrně shýbal, mázla jsem mu&nbsp;do&nbsp;tváře plnou dlaní krvavého prejtu, a&nbsp;kočí pan Martin vytáhl z&nbsp;kapsy kulaté zrcátko, podíval se&nbsp;na&nbsp;sebe a&nbsp;asi se&nbsp;sobě líbil víc než kdy jindy, zasmál se&nbsp;zdravě a&nbsp;nabral na&nbsp;tři prsty červeného prejtu, rozběhla jsem se&nbsp;do&nbsp;pokoje, pan Martin běžel za&nbsp;mnou, křičela jsem, ani jsem si&nbsp;neuvědomila, že&nbsp;už&nbsp;za&nbsp;touto zdí zasedá správní rada pivovaru, že&nbsp;je&nbsp;zřetelně slyšet rachot židlí a&nbsp;volání, ale pan Martin mne umazal krví a&nbsp;smál se, ta&nbsp;krev nás nějak sblížila, smála jsem se, posadila jsem se&nbsp;na&nbsp;kanape, držela jsem ruce před sebou jak loutka, abych neumazala potahy, pan Martin držel umazanou ruku také tak, avšak ostatní jeho celé tělo se&nbsp;zvolna uvádělo do&nbsp;smíchu, otřásalo se&nbsp;a&nbsp;hrdlo propukalo v&nbsp;dusivý, jásavý, kašlavý řehot, a&nbsp;přiběhl pan Myclík a&nbsp;plnou dlaní hrábl panu Martinovi do&nbsp;tváře, kroupy se&nbsp;v&nbsp;ní blyštěly jak perly, a&nbsp;pan Martin se&nbsp;přestal smát, zvážněl, zdálo se, že&nbsp;chce uhodit, ale vytáhl kulaté kapesní zrcátko, podíval se&nbsp;do&nbsp;něj a&nbsp;shledal se&nbsp;asi tak krásným, jak se&nbsp;nikdy neviděl, a&nbsp;rozesmál se, zvedl stavidla hrdla a&nbsp;řval smíchy a&nbsp;pan Myclík o&nbsp;tercii níž se&nbsp;řehtal drobným smíchem, který se&nbsp;podobal jeho zoubkům pod černým knírem, a&nbsp;tak jsme řvali smíchy a&nbsp;nevěděli proč, stačil pohled jeden na&nbsp;druhého a&nbsp;propukli jsme ve&nbsp;smání, které bolelo v&nbsp;slabinách. A&nbsp;tu se&nbsp;otevřely dveře a&nbsp;vběhl Francin v&nbsp;redingotu, kravatu ve&nbsp;tvaru kapustového listu si&nbsp;tiskl do&nbsp;prsou, a&nbsp;když uviděl zakrvavené tváře a&nbsp;ten hrozný smích, sepjal ruce, ale já&nbsp;jsem se&nbsp;neudržela, vzala jsem na&nbsp;tři prsty krvavý prejt a&nbsp;mázla jsem Francinovi do&nbsp;tváře, abych jej proti jeho vůli rozesmála, avšak on&nbsp;se&nbsp;tak polekal, že&nbsp;tak jak byl, vběhl do&nbsp;zasedací síně, dva členové představenstva se&nbsp;svalili, protože mysleli, že&nbsp;v&nbsp;pivovaře byl spáchán zločin, sám předseda pan doktor Gruntorád přiběhl zadním vchodem do&nbsp;kuchyně, rozhlídl se, a&nbsp;když viděl ten velký smích na&nbsp;zakrvavených tvářích, oddychl si, posadil se&nbsp;a&nbsp;já jsem tak, jak jsem měla ruce od&nbsp;prejtu, udělala panu doktorovi do&nbsp;tváře červený pruh, a&nbsp;jen chvíli jsme všichni utichli, přes uslzené oči dívali se&nbsp;na&nbsp;pana doktora Gruntoráda, který vstal a&nbsp;zaťal pěsti a&nbsp;vysunul buldočí čelist… avšak najednou se&nbsp;rozesmál, byla to&nbsp;ta&nbsp;síla krve, to&nbsp;něco sakrálního, co&nbsp;aby se&nbsp;nestalo, tak se&nbsp;odnepaměti vybíjelo pomazáváním se&nbsp;vepřovou krví, pan doktor hrábl do&nbsp;prejtu a&nbsp;rozběhl se, smějíc se&nbsp;vběhla jsem do&nbsp;pokoje, pan doktor mne minul a&nbsp;padl rukou na&nbsp;vystlanou postel, vešel do&nbsp;kuchyně a&nbsp;nahrábl si&nbsp;plnou hrst a&nbsp;vrátil se, běžela jsem kolem stolu, bílý ubrus byl plný otisků mých dlaní, pan doktor Gruntorád každou chvíli zavadil krví o&nbsp;ten ubrus, nadeběhl mi, a&nbsp;já pištíc jsem běžela na&nbsp;chodbu, která pojí náš byt se&nbsp;zasedací síní, síň už&nbsp;byla osvětlená a&nbsp;já jsem vběhla do&nbsp;zasedání, zlaté lustry a&nbsp;pod nimi dlouhý stůl potažený zeleným suknem, na&nbsp;kterém ležela rozevřená akta a&nbsp;zprávy. A&nbsp;pan předseda Gruntorád vběhl za&nbsp;mnou, všichni členové správní rady si&nbsp;mysleli, že&nbsp;pan předseda mne chce zabít, že&nbsp;se&nbsp;mne už&nbsp;zabít pokusil, Francin seděl na&nbsp;židli a&nbsp;krvavou rukou si&nbsp;mnul čelo, a&nbsp;pan předseda se&nbsp;mnou několikrát oběhl kolem stolu, výskala jsem a&nbsp;z&nbsp;nás obou lil pot, když mi&nbsp;ujela noha a&nbsp;padla jsem a&nbsp;pan doktor Gruntorád, předseda měšťanského pivovaru s&nbsp;ručením omezeným, mi&nbsp;hrábl plnou dlaní do&nbsp;tváře a&nbsp;posadil se, manžety mu&nbsp;visely a&nbsp;on se&nbsp;začal smát, smál se&nbsp;tak jako já, smáli jsme se, ale ten smích zvyšoval hrůzu členů představenstva, protože si&nbsp;všichni mysleli, že&nbsp;jsme se&nbsp;pomátli.</span></p>
          <p class="chunk" data-nb-ref-number="12" data-nb-words="10" data-nb-chars="65"><span class="idea" data-nb-ref-number="12" id="idea12" data-nb-words="10" data-nb-chars="65">„Jestli se, pánové, neurazíte, zvu vás na&nbsp;zabíjačku,“ řekla jsem.</span></p>
          <p class="chunk" data-nb-ref-number="13" data-nb-words="4" data-nb-chars="28"><span class="idea" data-nb-ref-number="13" id="idea13" data-nb-words="4" data-nb-chars="28">Pan doktor Gruntorád pravil:</span></p>
          <p class="chunk" data-nb-ref-number="14" data-nb-words="16" data-nb-chars="98"><span class="idea" data-nb-ref-number="14" id="idea14" data-nb-words="16" data-nb-chars="98">„A&nbsp;pane správce, zařiďte, ať&nbsp;ze&nbsp;spilky přinesou deset bas lahvového ležáku. Co&nbsp;deset, dvacet bas!“</span></p>
          <p class="chunk" data-nb-ref-number="15" data-nb-words="42" data-nb-chars="270"><span class="idea" data-nb-ref-number="15" id="idea15" data-nb-words="42" data-nb-chars="270">„Pojďte, pánové, prosím, ale zabíjačkový guláš musíte jíst lžičkou z&nbsp;polévkového talíře, guláše až&nbsp;po&nbsp;obroučku! A&nbsp;za chvilku se&nbsp;budou podávat jaterničky s&nbsp;křenem a&nbsp;kroupová a&nbsp;žemlová jelítka. Pánové, tudy prosím,“ pohybem krvavé ruky jsem zvala hosty zadním vchodem dál.</span></p>
          <p class="chunk" data-nb-ref-number="16" data-nb-words="427" data-nb-chars="2514"><span class="idea" data-nb-ref-number="16" id="idea16" data-nb-words="427" data-nb-chars="2514">Pak, pozdě v&nbsp;noci, se&nbsp;členové správní rady rozjížděli na&nbsp;svých bryčkách domů, vyprovázela jsem každého s&nbsp;lampou v&nbsp;ruce, před vchodem domu předjížděly bryčky, rozsvícené kočárové lampy zaražené do&nbsp;blatníků ozařovaly matně lesklé zadky koňů, všichni členové správní rady tiskli Francinovi ruku a&nbsp;poklepávali mu&nbsp;na&nbsp;rameno. Tu&nbsp;noc jsem spala v&nbsp;ložnici sama, otevřeným oknem proudil studený vzduch, na&nbsp;prknech mezi židlemi na&nbsp;žitné slámě se&nbsp;třpytily jaternice a&nbsp;jelítka, hned vedle postele na&nbsp;dlouhých fošnách chladly rozmontované součástky prasete, vykostěné a&nbsp;rozparcelované šunky, kotlety a&nbsp;vepřové pečeně, ramínka a&nbsp;kolena a&nbsp;nožky, všechno srovnané podle řádu pana Myclíka. Když jsem ulehla do&nbsp;postele, slyšela jsem Francina, jak vstal a&nbsp;v&nbsp;kuchyni si&nbsp;nalil vlažnou kávu a&nbsp;přikusoval k&nbsp;ní suchý chléb, to&nbsp;byla nádherná hostina, všichni členové správní rady jedli jak zjednaní, jen Francin postával v&nbsp;kuchyni a&nbsp;pil vlažnou kávu a&nbsp;přikusoval k&nbsp;tomu suchý chléb, ležela jsem v&nbsp;peřinách, a&nbsp;než jsem usnula, vytáhla jsem ruku a&nbsp;dotkla se&nbsp;ramínka, pak jsem ohmatala pečeni a&nbsp;usínala jsem s&nbsp;prsty na&nbsp;panenské svíčkové, a&nbsp;zdálo se&nbsp;mi&nbsp;o&nbsp;tom, jak jsem snědla celé prase, k&nbsp;ránu, když jsem se&nbsp;probudila, měla jsem takovou žízeň, že&nbsp;jsem bosky šla pro láhev piva, vytáhla zátku a&nbsp;lačně jsem pila, pak jsem rozsvítila lampu, a&nbsp;držíc ji&nbsp;v&nbsp;prstech, chodila jsem od&nbsp;jednoho vepřového kousku ke&nbsp;druhému a&nbsp;neubránila jsem se, abych nezapálila primus, uřízla z&nbsp;kýty dva krásné libové řízky, naklepala je, pak posolila, opepřila a&nbsp;na másle je&nbsp;v&nbsp;osmi minutách upekla, celou tu&nbsp;dobu, která se&nbsp;mi&nbsp;zdála věčností, se&nbsp;mi&nbsp;sbíhaly sliny, to&nbsp;bylo moje, skoro dvě kýty sníst jen tak v&nbsp;přírodních řízcích, pokapané citronem, taky jsem podlila řízky nakonec vodou, přiklopila pokličkou, zpod které vyrazila hněvivá pára, a&nbsp;už jsem si&nbsp;dala ty&nbsp;řízky na&nbsp;talíř a&nbsp;lačně jedla, tak jako vždycky jsem si&nbsp;pokapala noční košili, tak jako si&nbsp;vždycky pokapu blůzičku šťávou či&nbsp;omáčkou, protože já&nbsp;když jím, tak nejím, já&nbsp;hltám… a&nbsp;když jsem dojedla a&nbsp;vytřela chlebem talíř, viděla jsem, jak otevřenými dveřmi tam v&nbsp;přítmí se&nbsp;na&nbsp;mne dívají Francinovy oči, jen ty&nbsp;vyčítavé oči, že&nbsp;zase jím tak, jak nejí slušná žena, a&nbsp;ještěže jsem se&nbsp;najedla, tenhle pohled mi&nbsp;vždycky bral chuť, naklonila jsem se&nbsp;nad lampu, ale vzpomněla jsem si, že&nbsp;čoud knotu by&nbsp;natáhl do&nbsp;masa, odnesla jsem lampu na&nbsp;chodbu a&nbsp;mocným dechem ji&nbsp;zhasla. A&nbsp;vlezla jsem do&nbsp;postele, a&nbsp;dotýkajíc se&nbsp;vepřového ramínka, usínala jsem a&nbsp;těšila se, až&nbsp;se&nbsp;ráno probudím, jak si&nbsp;udělám dva přírodní řízky.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./postriziny_008.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>