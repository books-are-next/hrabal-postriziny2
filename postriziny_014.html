<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="9">
    <meta name="apple-mobile-web-app-capable" content="yes">
    <title>9</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Bohumil Hrabal: Postřižiny">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Postřižiny">
    <meta property="og:title" content="Postřižiny">
    <meta property="og:type" content="book">
    <meta property="og:book:author" content="Bohumil Hrabal">
    <meta property="twitter:title" content="Bohumil Hrabal: Postřižiny">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./postriziny_013.html">
    <link rel="next" href="./postriziny_015.html">
    <meta name="nb-order" content="10">
    <link rel="self" href="postriziny_014.html">
    <meta name="nb-identifier" content="hrabal-postriziny-c5f9eae">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="4688" data-nb-chars="26443">
    <nav role="doc-toc">
      <ul class="plain section">
        <li><a href="postriziny_005.html">Věnování</a></li>
        <li><a href="postriziny_006.html">1</a></li>
        <li><a href="postriziny_007.html">2</a></li>
        <li><a href="postriziny_008.html">3</a></li>
        <li><a href="postriziny_009.html">4</a></li>
        <li><a href="postriziny_010.html">5</a></li>
        <li><a href="postriziny_011.html">6</a></li>
        <li><a href="postriziny_012.html">7</a></li>
        <li><a href="postriziny_013.html">8</a></li>
        <li><a href="postriziny_014.html">9</a></li>
        <li><a href="postriziny_015.html">10</a></li>
        <li><a href="postriziny_016.html">11</a></li>
        <li><a href="postriziny_017.html">12</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./postriziny_013.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">9</span></h1>
        <section>
          <p class="chunk" data-nb-ref-number="2" data-nb-words="196" data-nb-chars="1148"><span class="idea" data-nb-ref-number="2" id="idea2" data-nb-words="196" data-nb-chars="1148">Ta&nbsp;móda začala v&nbsp;hotelu Na&nbsp;Knížecí. Vojáci přinesli nějaké přístroje, ředitelé škol shromáždili už&nbsp;v&nbsp;šest hodin ráno školní mládež a&nbsp;přiřadily se&nbsp;všechny korporace, a&nbsp;tak jak postupoval čas, do&nbsp;velikého sálu vcházela fronta zvědavců, vojáci každému občanovi dali na&nbsp;ucho takové sluchátko jako u&nbsp;telefonu a&nbsp;v&nbsp;tom sluchátku se&nbsp;ozvalo škručení a&nbsp;pak se&nbsp;ozvala dechová hudba, která hrála pořád Kolíne, Kolíne, ale ta&nbsp;hudba nebyla ani trochu krásná, jako by&nbsp;ji&nbsp;hráli na&nbsp;dávno obehrané gramofonové desce, avšak ta&nbsp;hudba se&nbsp;hrála v&nbsp;Praze a&nbsp;vzduchem, bez drátu, se&nbsp;navlékala jak nit do&nbsp;ouška sluchátka až&nbsp;v&nbsp;našem městečku. A&nbsp;každý, kdo to&nbsp;uslyšel, vycházel zadním vchodem hotelu a&nbsp;byl naprosto oslněn tím slyšením, tím, že&nbsp;není drát, který by&nbsp;přiváděl tu&nbsp;Kmochovu kolínskou kapelu, a&nbsp;každý tak kráčel podle fronty občanů, fronty, která se&nbsp;táhla přes celé náměstí až&nbsp;na&nbsp;hlavní třídu, až&nbsp;dolů k&nbsp;pekařství pana Svobody, a&nbsp;kdo ještě neslyšel to&nbsp;rádio, tak když viděl, s&nbsp;jakým blaženým a&nbsp;udiveným výrazem vycházejí ti, kterým už&nbsp;byl dopřán ten revoluční vynález, všichni se&nbsp;těšili čím dál víc, jak se&nbsp;blížili v&nbsp;průvodu, který vcházel do&nbsp;dveří hotelu Na&nbsp;Knížecí.</span></p>
          <p class="chunk" data-nb-ref-number="3" data-nb-words="107" data-nb-chars="628"><span class="idea" data-nb-ref-number="3" id="idea3" data-nb-words="107" data-nb-chars="628">Pan Knížek, majitel galanterie, který rád řečnil, hned poručil učednici, aby přinesla štafle, vystoupil na&nbsp;štafle a&nbsp;vysvětloval občanům: „Lidé dobří, to, co&nbsp;za&nbsp;chvilku uslyšíte, to&nbsp;je&nbsp;vynález, za&nbsp;který bude bojovat naše živnostenská strana, aby do&nbsp;každé domácnosti, do&nbsp;každé rodiny se&nbsp;za&nbsp;rok za&nbsp;dva dostal ten přístroj, za&nbsp;cenu pokud možno levnou, aby každý si&nbsp;doma mohl poslechnout nejen hudbu, ale i&nbsp;zprávy. Já&nbsp;nechci předbíhat, avšak tenhle vynález může udělat, že&nbsp;budeme slyšet zprávy nejen z&nbsp;Prahy, ale možná i&nbsp;z&nbsp;Brna, hudbu možná i&nbsp;z&nbsp;Plzně, a&nbsp;když bych byl neskromný, zprávy a&nbsp;hudbu z&nbsp;Vídně!“ volal pan Knížek na&nbsp;štaflích.</span></p>
          <p class="chunk" data-nb-ref-number="4" data-nb-words="127" data-nb-chars="747"><span class="idea" data-nb-ref-number="4" id="idea4" data-nb-words="127" data-nb-chars="747">A&nbsp;kolem těch štaflí jel s&nbsp;károu a&nbsp;se svým pomocníkem pan Zálaba, který rozvážel městem uhlí a&nbsp;dříví, a&nbsp;jak slyšel pana Knížka, musel jeho pomocník zváhnout káru a&nbsp;pan Zálaba vyběhl po&nbsp;štryclích na&nbsp;vrchol káry a&nbsp;hřímal a&nbsp;ukazoval na&nbsp;pana Knížka: „Vidíte ho, maloměšťáka! Myslí jen na&nbsp;svou kramářskou decimálku! Občané, tamten vynález je&nbsp;schopen nastolit dorozumění nejen mezi městy, ale i&nbsp;mezi národy, my&nbsp;vítáme rádio jako pomocníka celého lidstva! Dorozumění mezi lidmi všech kontinentů, všech ras, všech národů!“ volal pan Zálaba a&nbsp;třímal ruku vzhůru a&nbsp;jeho pomocník stál na&nbsp;voji káry, a&nbsp;když na&nbsp;chodníku uviděl odhozeného špačka, neodolal a&nbsp;rozběhl se, aby jej sebral, ale kára se&nbsp;zváhla a&nbsp;pan Zálaba spadl na&nbsp;dláždění, tatak jsem se&nbsp;mu&nbsp;vyhnula.</span></p>
          <p class="chunk" data-nb-ref-number="5" data-nb-words="460" data-nb-chars="2603"><span class="idea" data-nb-ref-number="5" id="idea5" data-nb-words="460" data-nb-chars="2603">A&nbsp;hnala jsem bicykl domů, hned jak jsem uslyšela ve&nbsp;sluchátku tu&nbsp;zkrácenou vzdálenost mezi dechovkou v&nbsp;Praze a&nbsp;mým uchem v&nbsp;hotelu Na&nbsp;Knížecí, vysvlékla jsem si&nbsp;sukni, položila ji&nbsp;na&nbsp;stůl, vzala nůžky a&nbsp;v&nbsp;těch místech, kde na&nbsp;sukni jsou kolena, odstřihla jsem látku, tolik toho sukna zbylo, že&nbsp;jsem si&nbsp;řekla, že&nbsp;moje švadlena mi&nbsp;z&nbsp;toho zbytku udělá bolerko, a&nbsp;hned jsem vzala jehlu a&nbsp;zaentlovala jsem sukni a&nbsp;skoro v&nbsp;horečce jsem si&nbsp;ji&nbsp;natáhla a&nbsp;hned jsem vešla do&nbsp;zrcadla a&nbsp;tam jsem to&nbsp;viděla! O&nbsp;deset let mne omladilo to&nbsp;zkracování vzdáleností, otočila jsem se&nbsp;a&nbsp;hned jsem věděla, že&nbsp;podvazky musí být o&nbsp;hodně výš, a&nbsp;teď jsem viděla docela bezpečně, že&nbsp;moje nohy jsou krásné teprve nyní, že&nbsp;ty&nbsp;krásné stíny ve&nbsp;šlachách pod koleny, ty&nbsp;hnědavé otisky božího palce budou schopny vyvolat velké překvapení a&nbsp;velké nadšení, ale taky veliké pobouření občanů, a&nbsp;hlavně Francina, který až&nbsp;mne takhle uvidí, zrudne do&nbsp;kořínků vlasů a&nbsp;prohlásí, že&nbsp;slušná žena takhle sukni nenosí. A&nbsp;vyběhla jsem na&nbsp;dvůr a&nbsp;naskočila na&nbsp;bicykl a&nbsp;vyjela jsem od&nbsp;pivovaru ke&nbsp;Křížku, takový příjemný průvan mi&nbsp;ovíval kolena, sahal mi&nbsp;na&nbsp;podvazky, šlapalo se&nbsp;mi&nbsp;mnohem volněji v&nbsp;té ustřihnuté sukni, jen mi&nbsp;vadilo, že&nbsp;jsem musela řídit jednou rukou, tou druhou jsem musela pořád stahovat sukni, která se&nbsp;pohybem kolen vysouvala, ze&nbsp;silnice od&nbsp;Hořátve teď vyjel pan Kropáček na&nbsp;indiánu, pan Kropáček jako vždycky seděl v&nbsp;sajdkáře a&nbsp;řídil motocykl jednou nohou položenou na&nbsp;řídítkách a&nbsp;jednou rukou ovládal plyn na&nbsp;konci řídítek, to&nbsp;jsem se&nbsp;ráda dívala, když nastartoval v&nbsp;pivovaře, tak jen vyjel, už&nbsp;přelezl ze&nbsp;sedadla do&nbsp;sajdkáry, rozhodil nohu jak z&nbsp;vany a&nbsp;tak pohodlně jel domů, tak tedy pan Kropáček, když se&nbsp;zadíval v&nbsp;zatáčce na&nbsp;moje nahá kolena, nevytočil to&nbsp;a&nbsp;sjel do&nbsp;třešňové štěpnice, a&nbsp;já jsem v&nbsp;tom spatřovala dobré znamení a&nbsp;hnala jsem to&nbsp;přes most a&nbsp;zpomalila až&nbsp;u&nbsp;hotelu Na&nbsp;Knížecí, pomalu jsem jela podle té&nbsp;fronty čekající na&nbsp;vynález, o&nbsp;kterém pan řídící Kupka prohlásil: „Nevím, nevím, ale ten přístroj nepřinese lidem štěstí,“ a&nbsp;všichni lidé se&nbsp;přestávali jakoby těšit na&nbsp;to, co&nbsp;je&nbsp;čeká v&nbsp;hotelu Na&nbsp;Knížecí, a&nbsp;soustředili se&nbsp;na&nbsp;moje kolena, na&nbsp;tu&nbsp;moji zkrácenou sukni, všichni se&nbsp;přestali dívat do&nbsp;vchodu hotelu a&nbsp;točili se&nbsp;za&nbsp;mnou, pan řídící Kupka ukázal deštníkem na&nbsp;mne a&nbsp;řekl panu děkanovi: „Tak tady máte první výsledky!“ Ale pan děkan se&nbsp;mi&nbsp;uklonil a&nbsp;řekl: „Ženské plné koleno je&nbsp;druhé jméno Ducha svatého.“ A&nbsp;zastavila jsem před cukrářstvím, než jsem položila botičku na&nbsp;dláždění, stáhla jsem vlasy, aby se&nbsp;nedostaly do&nbsp;drátů, opřela bicykl o&nbsp;zeď, a&nbsp;když jsem šla chodníkem, měla jsem dojem, že&nbsp;jdu v&nbsp;plavkách.</span></p>
          <p class="chunk" data-nb-ref-number="6" data-nb-words="185" data-nb-chars="1088"><span class="idea" data-nb-ref-number="6" id="idea6" data-nb-words="185" data-nb-chars="1088">A&nbsp;v&nbsp;cukrářství jsem poručila, aby mi&nbsp;pan Navrátil zabalil čtyři kremrole, a&nbsp;jednu jsem si&nbsp;hned vzala a&nbsp;vyklonila se, aby mi&nbsp;lístkové těsto nepadalo za&nbsp;blůzičku, a&nbsp;zase, jak jsem zasunula kremroli hlta­vě do&nbsp;úst, hned jsem slyšela Francinův hlas, že&nbsp;takhle slušná žena kremrole nejí, a&nbsp;pan Navrátil se&nbsp;usmíval opatrně, protože neměl zuby, a&nbsp;stála jsem u&nbsp;výkladní skříně, jen ať&nbsp;ženské vidí z&nbsp;tmavého krámu moji siluetu, a&nbsp;pan Navrátil mi&nbsp;podal balíček převázaný modrým provázkem, zaplatila jsem a&nbsp;pan Navrátil mi&nbsp;otevřel, a&nbsp;než jsem se&nbsp;rozjela, pomohl mi&nbsp;s&nbsp;vlasy, kousek se&nbsp;mnou běžel, než se&nbsp;vlasy dostaly do&nbsp;proudu vzduchu, šlapala jsem to&nbsp;ze&nbsp;vší síly, jednou rukou jsem řídila a&nbsp;ve druhé jsem držela ten sladký balíček na&nbsp;prstě a&nbsp;vlasy za&nbsp;mnou se&nbsp;zdvíhaly, jak se&nbsp;zvedají ty&nbsp;krásné mosazné koule regulátoru parní lokomotivy, když zvedá otáčky. Dívala jsem se&nbsp;zdánlivě pořád doprostředka silnice, ale po&nbsp;obou stranách chodníku jsem viděla všechny druhy lidských očí, ty&nbsp;obdivné oči a&nbsp;ty pohledy plné nenávisti na&nbsp;moje nahá kolena, která se&nbsp;zvedala střídavě jako klouby vačkových hřídelí…</span></p>
          <p class="chunk" data-nb-ref-number="7" data-nb-words="311" data-nb-chars="1675"><span class="idea" data-nb-ref-number="7" id="idea7" data-nb-words="311" data-nb-chars="1675">A&nbsp;když jsem přijela do&nbsp;pivovaru, hned jsem jela až&nbsp;k&nbsp;chlívům, běžel mi&nbsp;naproti Mucek, ten dobrý psíček, vrtěl dlouhým ocáskem, a&nbsp;když jsem se&nbsp;k&nbsp;němu naklonila, lízal mi&nbsp;dlaň a&nbsp;přivíral oči, a&nbsp;já jsem vešla do&nbsp;kolny a&nbsp;přinesla sekyrku a&nbsp;rozbalila jsem balíček a&nbsp;nabídla Muckovi kremroli a&nbsp;on nejdřív nevěřil, ale když jsem se&nbsp;smála, tak kremroli začal jíst a&nbsp;já jsem v&nbsp;duchu uvažovala, o&nbsp;kolik bych měla zkrátit Muckovi ocas, a&nbsp;za Mucka jsem postavila špalíček a&nbsp;vzala jsem Muckovi ocas a&nbsp;položila na&nbsp;ten špalek, ale Mucek se&nbsp;otočil, a&nbsp;tak jsem ho&nbsp;pohladila a&nbsp;nabídla mu&nbsp;ještě jednu kremroli, a&nbsp;Mucek, tlamu zapatlanou šlehaným krémem, mi&nbsp;olízl ruku i&nbsp;s&nbsp;topůrkem sekyrky a&nbsp;dal se&nbsp;do&nbsp;druhé kremrole, a&nbsp;já jsem upravila na&nbsp;špalíku Muckův ocas, a&nbsp;pak jednou ranou jsem usekla tu&nbsp;delší část a&nbsp;Muček se&nbsp;zajíknul, půl kremrole měl v&nbsp;sobě, ale ta&nbsp;bolest v&nbsp;ocase asi byla tak veliká, že&nbsp;Mucek začal výt a&nbsp;otáčet se&nbsp;a&nbsp;tlamou plnou cukrové pěny chytal se&nbsp;za&nbsp;pahýl ocásku, z&nbsp;kterého tekla krev, a&nbsp;Mucek myslel, že&nbsp;mu&nbsp;to&nbsp;udělal někdo jiný než já, střídavě mi&nbsp;lízal ruku a&nbsp;ten svůj zbytek ocásku, hladila jsem ho&nbsp;a&nbsp;těšila: „Mucíčku, to&nbsp;bude jen chvilka, ale bude z&nbsp;tebe krasaveček, to&nbsp;je&nbsp;móda, musí to&nbsp;být, podívej se!“ Narovnala jsem se&nbsp;a&nbsp;ukázala, že&nbsp;i&nbsp;já mám zkrácenou sukni, ale Mucek začal strašlivě naříkat a&nbsp;já jsem viděla, že&nbsp;jsem usekla z&nbsp;toho ocásku málo, že&nbsp;bych měla useknout ještě kousek, ale Mucek už&nbsp;nechtěl o&nbsp;zkracování ani slyšet, přidržela jsem mu&nbsp;ocásek na&nbsp;špalku, slibovala všechny kremrole a&nbsp;že mu&nbsp;koupím kremrole další, avšak Mucek se&nbsp;mi&nbsp;vytrhl a&nbsp;vzal do&nbsp;tlamičky ten useknutý zbytek ocasu a&nbsp;běžel s&nbsp;ním ke&nbsp;kanceláři, a&nbsp;jak vycházeli a&nbsp;vcházeli kočí, vběhl do&nbsp;účtárny.</span></p>
          <p class="chunk" data-nb-ref-number="8" data-nb-words="152" data-nb-chars="905"><span class="idea" data-nb-ref-number="8" id="idea8" data-nb-words="152" data-nb-chars="905">A&nbsp;za chvíli vyběhl z&nbsp;kanceláře Francin, v&nbsp;jedné ruce držel redis pero číslo tři a&nbsp;ve druhé kousek ocasu, a&nbsp;Mucek stál na&nbsp;posledním schodě a&nbsp;štěkal směrem ke&nbsp;kůlně a&nbsp;chlívům, odkud jsem vedla bi­cykl, a&nbsp;když jsem dojela před kancelář, do&nbsp;pivovaru vjel pan doktor Gruntorád. Hřebec pana předsedy už&nbsp;měl zastřižený ohon a&nbsp;přistřiženou hřívu a&nbsp;pan doktor seskočil z&nbsp;kozlíku a&nbsp;hodil opratě kočímu a&nbsp;zadíval se&nbsp;na&nbsp;moji sukni a&nbsp;prohlásil: „Všecko se&nbsp;bude zkracovat a&nbsp;konce tomu zatím není. Tak pane správce, budeme zkracovat pracovní dobu, od&nbsp;příštího měsíce se&nbsp;zkrátí sobota napůl, takže se&nbsp;bude dělat do&nbsp;dvanácti hodin. Vzdálenosti mezi hostinskými zkrátíme tak, že&nbsp;pojedeme za&nbsp;nimi. Toho vašeho oriona prodáme a&nbsp;koupíme auto, které zkrátí čas a&nbsp;nastaví tak prostor pro větší odběr piva. Ivane!“ zakřičel pan doktor Gruntorád na&nbsp;kočího, „podejte mi&nbsp;moji skříňku, ať&nbsp;psíčkovi dáme flastry a&nbsp;zastavíme krvácení.“</span></p>
          <p class="chunk" data-nb-ref-number="9" data-nb-words="62" data-nb-chars="367"><span class="idea" data-nb-ref-number="9" id="idea9" data-nb-words="62" data-nb-chars="367">To&nbsp;odpoledne Francin jel na&nbsp;orionu do&nbsp;Prahy. Využila jsem toho a&nbsp;po práci zašla do&nbsp;šalandy za&nbsp;strýcem Pepinem. Pod rozsvícenou žárovkou strýc Pepin napřahoval ruku na&nbsp;obrovského sladovníka, který klečel na&nbsp;kolenou a&nbsp;vkleče byl zrovna tak veliký jako stojící strýc Pepin, avšak strýc se&nbsp;tvářil hrozivě a&nbsp;řval: „Co když se&nbsp;neovládnu! A&nbsp;co když vám dám jednu ostravskó!“</span></p>
          <p class="chunk" data-nb-ref-number="10" data-nb-words="20" data-nb-chars="116"><span class="idea" data-nb-ref-number="10" id="idea10" data-nb-words="20" data-nb-chars="116">A&nbsp;obrovský sladovník spínal ruce a&nbsp;prosil: „Pane Josefe, nedělejte z&nbsp;mý ženy vdovu a&nbsp;nedělejte z&nbsp;mých dětí sirotky!“</span></p>
          <p class="chunk" data-nb-ref-number="11" data-nb-words="37" data-nb-chars="206"><span class="idea" data-nb-ref-number="11" id="idea11" data-nb-words="37" data-nb-chars="206">A&nbsp;sladovníci, stojící v&nbsp;kruhu, tichounce se&nbsp;smáli, kteří to&nbsp;už&nbsp;nemohli vydržet, vyběhli na&nbsp;chodbu a&nbsp;tam stáli čelem u&nbsp;zdi a&nbsp;tloukli pěstí do&nbsp;omítky a&nbsp;chrčeli smíchem. A&nbsp;když se&nbsp;vykuckali, vběhli do&nbsp;šalandy.</span></p>
          <p class="chunk" data-nb-ref-number="12" data-nb-words="14" data-nb-chars="78"><span class="idea" data-nb-ref-number="12" id="idea12" data-nb-words="14" data-nb-chars="78">A&nbsp;strýc Pepin stál rozkročený pod žárovkou a&nbsp;křičel: „Tak tedy si&nbsp;to&nbsp;rozdáme!“</span></p>
          <p class="chunk" data-nb-ref-number="13" data-nb-words="87" data-nb-chars="509"><span class="idea" data-nb-ref-number="13" id="idea13" data-nb-words="87" data-nb-chars="509">A&nbsp;vrhl se&nbsp;na&nbsp;obrovského sladovníka, který se&nbsp;poddal, a&nbsp;strýc Pepin mu&nbsp;nasadil nelsona a&nbsp;pak se&nbsp;pokoušel dát sladovníka na&nbsp;lopatky, ale sladovník se&nbsp;vzepjal a&nbsp;povalil strýce a&nbsp;zalehl ho&nbsp;a&nbsp;všichni kolem křičeli a&nbsp;tleskali, ale strýc Pepin uchopil sladovníka za&nbsp;krk a&nbsp;ten sladovník se&nbsp;nechal zvolna obracet skoro užuž na&nbsp;lopatky, ale v&nbsp;poslední chvíli poklekl a&nbsp;strýc mu&nbsp;nasadil dvojitého nelsona a&nbsp;sladovník se&nbsp;vztyčil a&nbsp;chodil se&nbsp;strýcem šalandou a&nbsp;nosil strýce jako děťátko, avšak strýc Pepin křičel nadšením:</span></p>
          <p class="chunk" data-nb-ref-number="14" data-nb-words="5" data-nb-chars="36"><span class="idea" data-nb-ref-number="14" id="idea14" data-nb-words="5" data-nb-chars="36">„A&nbsp;zvítězím slavně jako Frištenský!“</span></p>
          <p class="chunk" data-nb-ref-number="15" data-nb-words="49" data-nb-chars="298"><span class="idea" data-nb-ref-number="15" id="idea15" data-nb-words="49" data-nb-chars="298">Pak sladovník opět poklekl a&nbsp;udělal se&nbsp;strýcem kotrmelec, teď teprve jsem si&nbsp;všimla, že&nbsp;ti&nbsp;dva zápasníci jsou v&nbsp;bílých podvlíkačkách, dlouhých až&nbsp;po&nbsp;kotníky a&nbsp;u&nbsp;kotníku zavázaných na&nbsp;tkaničky. A&nbsp;jak obrovský sladovník udělal kotrmelec, tak zalehl strýce Pepina, ležel mu&nbsp;na&nbsp;hlavě, ale strýc křičel:</span></p>
          <p class="chunk" data-nb-ref-number="16" data-nb-words="8" data-nb-chars="44"><span class="idea" data-nb-ref-number="16" id="idea16" data-nb-words="8" data-nb-chars="44">„Vzdéte se, máte to&nbsp;marný, pevně vás držím!“</span></p>
          <p class="chunk" data-nb-ref-number="17" data-nb-words="24" data-nb-chars="128"><span class="idea" data-nb-ref-number="17" id="idea17" data-nb-words="24" data-nb-chars="128">Ale obrovský sladovník se&nbsp;vztyčil, drapl strýce Pepina za&nbsp;kotníky a&nbsp;krk a&nbsp;roztočil ho&nbsp;a&nbsp;pak s&nbsp;ním upadl, avšak strýc Pepin řval:</span></p>
          <p class="chunk" data-nb-ref-number="18" data-nb-words="9" data-nb-chars="53"><span class="idea" data-nb-ref-number="18" id="idea18" data-nb-words="9" data-nb-chars="53">„To jsem s&nbsp;váma mrsknul, jak Frištenský s&nbsp;čerňochem!“</span></p>
          <p class="chunk" data-nb-ref-number="19" data-nb-words="32" data-nb-chars="169"><span class="idea" data-nb-ref-number="19" id="idea19" data-nb-words="32" data-nb-chars="169">A&nbsp;pak sladovník zeslábl a&nbsp;strýc Pepin ho&nbsp;vzal za&nbsp;ramena a&nbsp;sladovník povolil smíchu a&nbsp;smál se&nbsp;a&nbsp;slzel a&nbsp;strýc ho&nbsp;obracel na&nbsp;lopatky a&nbsp;pan nadsladovní poklekl a&nbsp;prohlásil:</span></p>
          <p class="chunk" data-nb-ref-number="20" data-nb-words="5" data-nb-chars="32"><span class="idea" data-nb-ref-number="20" id="idea20" data-nb-words="5" data-nb-chars="32">„Pane Josef, jste zase vítězem!“</span></p>
          <p class="chunk" data-nb-ref-number="21" data-nb-words="17" data-nb-chars="96"><span class="idea" data-nb-ref-number="21" id="idea21" data-nb-words="17" data-nb-chars="96">A&nbsp;zápasníci vstali, strýc se&nbsp;ukláněl a&nbsp;usmíval, ukláněl se&nbsp;davům, které jen on&nbsp;viděl kolem sebe.</span></p>
          <p class="chunk" data-nb-ref-number="22" data-nb-words="13" data-nb-chars="76"><span class="idea" data-nb-ref-number="22" id="idea22" data-nb-words="13" data-nb-chars="76">„A&nbsp;zítra bude odvetný zápas,“ řekl pan nadsladovní a&nbsp;ukryl tvář do&nbsp;plecháče.</span></p>
          <p class="chunk" data-nb-ref-number="23" data-nb-words="14" data-nb-chars="79"><span class="idea" data-nb-ref-number="23" id="idea23" data-nb-words="14" data-nb-chars="79">„Strýcu Jožine,“ řekla jsem, „pojďte na&nbsp;chvilku k&nbsp;nám a&nbsp;vypůjčte si&nbsp;pilu, ano?“</span></p>
          <p class="chunk" data-nb-ref-number="24" data-nb-words="83" data-nb-chars="533"><span class="idea" data-nb-ref-number="24" id="idea24" data-nb-words="83" data-nb-chars="533">A&nbsp;strýc Pepin oddychoval, kýval hlavou, pak odhodil deku ze&nbsp;svého kavalce, všechno prádlo a&nbsp;všechny šaty měl v&nbsp;nohách železné postele, teď odvalil podhlavník, docela v&nbsp;hlavách promaštěný, a&nbsp;pod tím podhlavníkem měl všelijaké krabičky a&nbsp;špulky nití a&nbsp;tolik divných nepotřebných maličkostí, tady strýc našel klíč, otevřel skříň a&nbsp;vytáhl z&nbsp;ní papírový pytlík, na&nbsp;kterém bylo napsáno: Alois Šisler, kloboučník a&nbsp;kožišník, a&nbsp;z&nbsp;toho pytlíku vyňal krásnou bílou námořnickou čepici se&nbsp;zlatými šňůrami a&nbsp;zlatě vyšitým emblémem Viribus Unitis.</span></p>
          <p class="chunk" data-nb-ref-number="25" data-nb-words="12" data-nb-chars="62"><span class="idea" data-nb-ref-number="25" id="idea25" data-nb-words="12" data-nb-chars="62">„Tu mi&nbsp;ušil pantáta Šisler, jinýmu by&nbsp;ju&nbsp;neušil, ale jen mně!“</span></p>
          <p class="chunk" data-nb-ref-number="26" data-nb-words="32" data-nb-chars="191"><span class="idea" data-nb-ref-number="26" id="idea26" data-nb-words="32" data-nb-chars="191">Řekl a&nbsp;nasadil si&nbsp;tu&nbsp;krásnou bílou námořní čepici a&nbsp;tak stál v&nbsp;pod­vlíkačkách, za&nbsp;ním rozválená postel se&nbsp;skopaným prádlem a&nbsp;šatstvem v&nbsp;nohách a&nbsp;ve hlavách putýnkou nepotřebných divných věcí.</span></p>
          <p class="chunk" data-nb-ref-number="27" data-nb-words="15" data-nb-chars="88"><span class="idea" data-nb-ref-number="27" id="idea27" data-nb-words="15" data-nb-chars="88">„Strýcu Jožine,“ řekla jsem, „Jak máte krásnou postel, já&nbsp;vám na&nbsp;ni&nbsp;ušiju povlaky, ano?“</span></p>
          <p class="chunk" data-nb-ref-number="28" data-nb-words="8" data-nb-chars="45"><span class="idea" data-nb-ref-number="28" id="idea28" data-nb-words="8" data-nb-chars="45">„Když scete,“ řekl strýc a&nbsp;rychle se&nbsp;oblékal.</span></p>
          <p class="chunk" data-nb-ref-number="29" data-nb-words="109" data-nb-chars="606"><span class="idea" data-nb-ref-number="29" id="idea29" data-nb-words="109" data-nb-chars="606">A&nbsp;sladovníci stáli a&nbsp;seděli, dívali se&nbsp;do&nbsp;podlahy a&nbsp;nedovedli mi&nbsp;nic říct, dokonce se&nbsp;zdálo, že&nbsp;litovali, že&nbsp;jsem přišla uprostřed té&nbsp;zábavy se&nbsp;strýcem Pepinem, že&nbsp;to&nbsp;byla jejich zábava a&nbsp;já do&nbsp;ní&nbsp;nepatřím, že&nbsp;mezi mnou a&nbsp;jimi je&nbsp;rozdíl jako mezi touhle šalandou, kde jich spí osm v&nbsp;jedné místnosti, a&nbsp;mými třemi pokoji a&nbsp;kuchyní, kde spíme já&nbsp;a&nbsp;Francin, správce pivovaru, který to&nbsp;možná dotáhne na&nbsp;ředitele pivovaru, zatímco oni budou pořád jen sladovníky, až&nbsp;do&nbsp;své penze, až&nbsp;do&nbsp;své smrti. Strýc Pepin zavřel skříň a&nbsp;zářil štěstím nad tou čepicí, jakou nosí jen námořní kapitán nebo jeho první důstojník.</span></p>
          <p class="chunk" data-nb-ref-number="30" data-nb-words="9" data-nb-chars="53"><span class="idea" data-nb-ref-number="30" id="idea30" data-nb-words="9" data-nb-chars="53">„Dobrý večer, pánové,“ řekla jsem a&nbsp;vyšla ze&nbsp;šalandy.</span></p>
          <p class="chunk" data-nb-ref-number="31" data-nb-words="136" data-nb-chars="811"><span class="idea" data-nb-ref-number="31" id="idea31" data-nb-words="136" data-nb-chars="811">Než jsme se&nbsp;prodrali vichrem na&nbsp;rohu sladovny, žárovky začaly na&nbsp;rozích pivovaru a&nbsp;chlívů slábnout, jako by&nbsp;ten průvan z&nbsp;nich odvával elektřinu. Strýcova čepice zářila jako mléčné stínítko petrolejové lampy a&nbsp;strýc musel oběma rukama držet pevně tu&nbsp;čepici, aby mu&nbsp;ji&nbsp;vichření nevyrvalo. Dokonce se&nbsp;mi&nbsp;zdálo, že&nbsp;strýc Pepin užuž se&nbsp;začínal vznášet jako tenkrát ta&nbsp;moje froté osuška… a&nbsp;já jsem věděla přesně, že&nbsp;strýc Pepin by&nbsp;se&nbsp;své čepice nevzdal, že&nbsp;by&nbsp;s&nbsp;ní raději odletěl cikcak vzhůru do&nbsp;tmy k&nbsp;pivovarským komínům a&nbsp;otáčivým korouhvím. A&nbsp;když jsem rozsvítila lampy a&nbsp;strýc přinesl od&nbsp;bednářského mistra pilu, povalila jsem židli a&nbsp;se strýcem jsme zkracovali nohy židlí, ne&nbsp;o&nbsp;mnoho, ale o&nbsp;deset centimetrů, které jsem pokaždé naměřila krejčovským centimetrem. Když jsme položili stůl na&nbsp;bok, strýc Pepin řekl:</span></p>
          <p class="chunk" data-nb-ref-number="32" data-nb-words="32" data-nb-chars="177"><span class="idea" data-nb-ref-number="32" id="idea32" data-nb-words="32" data-nb-chars="177">„Švagrová, víte co? Na&nbsp;co&nbsp;budeme tady pořád s&nbsp;tím centimetrem? Odřízneme jednu nohu a&nbsp;potom ten odříznuté špalíček přiložíme k&nbsp;té noze další, a&nbsp;tak budeme jen řezat a&nbsp;ne měřit.“</span></p>
          <p class="chunk" data-nb-ref-number="33" data-nb-words="14" data-nb-chars="79"><span class="idea" data-nb-ref-number="33" id="idea33" data-nb-words="14" data-nb-chars="79">Zasmála jsem se: „Strýcu Pepine, vy&nbsp;byste měl jít k&nbsp;policii, tak jste chytrej!“</span></p>
          <p class="chunk" data-nb-ref-number="34" data-nb-words="269" data-nb-chars="1467"><span class="idea" data-nb-ref-number="34" id="idea34" data-nb-words="269" data-nb-chars="1467">A&nbsp;strýc Pepin se&nbsp;rozkřičel: „Ale déte pokoj s&nbsp;policií! Strýc Adolf byl u&nbsp;nich akorát jeden měsíc, hned zkraje ho&nbsp;vzali na&nbsp;stíhání jedneho tachonýra, a&nbsp;tak vobklíčili stavení, a&nbsp;když vešli do&nbsp;kuchyně, tak tam seděla jen baba a&nbsp;vedoucí detektivů povídá: Kde máte starýho? A&nbsp;vona řekla, že&nbsp;šel na&nbsp;pařezy, a&nbsp;vedoucí kopl do&nbsp;dveří pokoje a&nbsp;viděl votevřeným voknem, jak ten tachonýr letí po&nbsp;stráni, tak zavelel: Kupředu! A&nbsp;Adolf vyskočil voknem první, sletěl až&nbsp;po&nbsp;krk do&nbsp;močůvky, ale vyhrabal se&nbsp;z&nbsp;ní a&nbsp;s&nbsp;revolverem frčeli do&nbsp;lesa a&nbsp;tam vobklíčili teho tachonýra, a&nbsp;ten měl revolver taky, tak ho&nbsp;přemlouvali, aby odhodil revolver, a&nbsp;ten tachonýr zase, jak udělají krok, tak se&nbsp;jim zastřelí, a&nbsp;tak velitel hodinu přemlouval teho tachonýra, že&nbsp;dostane polehčující okolnost a&nbsp;že sám mu&nbsp;zaručuje jen půl roku, a&nbsp;ten tachonýr odhodil revolver a&nbsp;se slávou velitel mu&nbsp;dal pouta a&nbsp;vedli ho&nbsp;k&nbsp;autobusu, a&nbsp;Adolf chtěl taky nastoupit do&nbsp;policejního auta, ale řekli, že&nbsp;takhle od&nbsp;té&nbsp;močůvky to&nbsp;nejde, tak šel pěšky až&nbsp;na&nbsp;sám okraj Ostravy a&nbsp;tam ho&nbsp;vyhodili z&nbsp;tramvaje, tak musel pěšky až&nbsp;dom a&nbsp;doma mu&nbsp;bytná nechtěla prát ty&nbsp;šaty, tak je&nbsp;vodnes do&nbsp;čistírny a&nbsp;dostal lísteček, a&nbsp;když si&nbsp;přišel za&nbsp;čtrnáct dní pro ty&nbsp;šaty, tolik lidí tam bylo a&nbsp;hodně známéch slečinek, a&nbsp;když na&nbsp;Adolfa došla řada, tak ta&nbsp;vedócí vzala lísteček, a&nbsp;když se&nbsp;vrátila, byla červená a&nbsp;hodila Adolfovi ten balíček nazpátek a&nbsp;zakřičela na&nbsp;Adolfa: Když jste se&nbsp;posral, tak si&nbsp;to&nbsp;vyperte sám! A&nbsp;šel dom s&nbsp;haňbou…“</span></p>
          <p class="chunk" data-nb-ref-number="35" data-nb-words="105" data-nb-chars="604"><span class="idea" data-nb-ref-number="35" id="idea35" data-nb-words="105" data-nb-chars="604">A&nbsp;strýc vykládal a&nbsp;usmívala jsem se&nbsp;a&nbsp;řezali jsme podle návodu strýce Pepina nohy od&nbsp;stolu, zkracovali jsme jej o&nbsp;deset centimetrů a&nbsp;strýc Pepin hovořil: „A&nbsp;tak Adolf měl smolu, jednó šel podle hostince a&nbsp;tam byli vožralí zubaři a&nbsp;pozvali Adolfa, a&nbsp;když se&nbsp;s&nbsp;nimi napil a&nbsp;měl radost, že&nbsp;ho&nbsp;mají lidí zase rádi, tak zničehonic jeden zubař z&nbsp;vožralství vytrhal druhýmu zubařovi přední zuby, a&nbsp;jak Adolf byl opilé taky, tak ten, kterýmu vytrhali ty&nbsp;přední zuby, tak zase vytrhal Adolfovi všechny zadní zuby, ještě Adolf měl ohromný štěstí, že&nbsp;tenkrát v&nbsp;tý hospodě se&nbsp;nevožrali zvěrokleštiči anobrž nunváři…“</span></p>
          <p class="chunk" data-nb-ref-number="36" data-nb-words="349" data-nb-chars="1872"><span class="idea" data-nb-ref-number="36" id="idea36" data-nb-words="349" data-nb-chars="1872">„To by&nbsp;muselo safra bolet,“ řekla jsem a&nbsp;přiložila uřezaný kousek k&nbsp;poslední noze a&nbsp;nasadila pilu a&nbsp;řezali jsme vesele dál a&nbsp;strýc Pepin vykládal: „Ale pak Adolfa vzali na&nbsp;vojenský cvičení a&nbsp;byl někde až&nbsp;v&nbsp;Turčanském Svatém Martině a&nbsp;tam zase, že&nbsp;strýc Adolf byl vy­učené mašinista, tak mu&nbsp;dali sentinel a&nbsp;jeden tutan, rotmistr, jak četl vojenské noviny, tak tam bylo v&nbsp;oběžníku, že&nbsp;v&nbsp;Chebu potřebujó válcovat silnicu před kasárnama, tak dal Adolfovi příkaz a&nbsp;relutum a&nbsp;strýc Adolf podle mapy vyjel s&nbsp;tím sentinelem do&nbsp;Chebu, a&nbsp;to bylo na&nbsp;jaře, a&nbsp;Adolf jel celý léto jen přes Slovensko a&nbsp;na podzim překročil hranice Moravy, a&nbsp;jel čím dál tím pomaleji, protože na&nbsp;neděli jezdil dom, a&nbsp;když celé podzim jel přes Moravu, tak se&nbsp;šel potají zeptat do&nbsp;kasáren v&nbsp;Turčanském Svatém Martinovi, ale tam mu&nbsp;řekli, že&nbsp;ten rotmistr se&nbsp;oběsil, protože na&nbsp;náměstí se&nbsp;našel kanon a&nbsp;nikdo nevěděl, kdo ho&nbsp;tam dal, a&nbsp;tak ho&nbsp;dali do&nbsp;skladu a&nbsp;to bylo to&nbsp;dělo navíc, a&nbsp;tak Adolf jel s&nbsp;tím sentinelem napříč Československem, na&nbsp;jaře už&nbsp;dojel do&nbsp;Plzně, ale že&nbsp;neměl uhlí, tak musel topit dřívím, co&nbsp;si&nbsp;vyžebral, ale spálil moc lidem ploty, kór když bylo daleko do&nbsp;lesa, a&nbsp;ohromný zpoždění pak měl strýc Adolf, že&nbsp;vlastně tím sentinelem jel nakonec jen jeden den, protože tři dny trvalo, než se&nbsp;dostal na&nbsp;neděli dom do&nbsp;Ostravy, a&nbsp;tři dny zase jel k&nbsp;temu svýmu sentinelu, a&nbsp;tak v&nbsp;létě dorazil strýc Adolf do&nbsp;Chebu k&nbsp;posádce a&nbsp;tam je&nbsp;zavřeli voba dva, ten sentinel a&nbsp;Adolfa, a&nbsp;když se&nbsp;to&nbsp;vysvětlilo, tak strýce Adolfa dali jako vojenskó hlídku na&nbsp;hrad Košumberk, a&nbsp;že neměl kam jezdit, tak na&nbsp;tom Košumberku z&nbsp;dlóhý chvíle se&nbsp;zamiloval do&nbsp;dcery průvodce hradem a&nbsp;pak si&nbsp;ju&nbsp;vzal, a&nbsp;pořád tam stál s&nbsp;kverem jako stráž, ale za&nbsp;tři roky usódil, že&nbsp;na&nbsp;něj asi zapomněli, tak vy­svlíkl uniformu a&nbsp;kver dal do&nbsp;kóta a&nbsp;dodneška tam dělá průvodce…“ a&nbsp;strýc Pepin se&nbsp;narovnal a&nbsp;poslední špalík od&nbsp;nohy odpadl.</span></p>
          <p class="chunk" data-nb-ref-number="37" data-nb-words="63" data-nb-chars="342"><span class="idea" data-nb-ref-number="37" id="idea37" data-nb-words="63" data-nb-chars="342">Vzala jsem lampu a&nbsp;odnesla ji&nbsp;na&nbsp;příborník, abych viděla na&nbsp;to, jak bude vypadat ten stůl zkrácený o&nbsp;deset centimetrů. A&nbsp;když jsme se&nbsp;strýcem postavili stůl pokácený na&nbsp;bok, zažasla jsem a&nbsp;křuplo mi&nbsp;v&nbsp;očích. Šla jsem do&nbsp;kuchyně, pak jsem chvíli stála na&nbsp;prahu a&nbsp;dívala se&nbsp;přes koruny štěpnice na&nbsp;pivovarský komín, a&nbsp;po chvíli jsem se&nbsp;vrátila.</span></p>
          <p class="chunk" data-nb-ref-number="38" data-nb-words="4" data-nb-chars="31"><span class="idea" data-nb-ref-number="38" id="idea38" data-nb-words="4" data-nb-chars="31">Strýc Pepin štrikoval prstíčky.</span></p>
          <p class="chunk" data-nb-ref-number="39" data-nb-words="21" data-nb-chars="127"><span class="idea" data-nb-ref-number="39" id="idea39" data-nb-words="21" data-nb-chars="127">„Co se&nbsp;dá&nbsp;dělat? Nic se&nbsp;nedá dělat, strýcu Jožine,“ poručila jsem, „noste z&nbsp;knihovny ty&nbsp;sebraný spisy Beneše Třebízského, ano?“</span></p>
          <p class="chunk" data-nb-ref-number="40" data-nb-words="63" data-nb-chars="395"><span class="idea" data-nb-ref-number="40" id="idea40" data-nb-words="63" data-nb-chars="395">A&nbsp;postavila jsem stůl, stůl, ze&nbsp;kterého jsme se&nbsp;strýcem Pepinem odřezávali v&nbsp;přítmí čtyřikrát po&nbsp;deseti centimetrech, ale přikládali jsme ten deseticentimetrový špalíček pořád k&nbsp;jedné a&nbsp;té samé noze, takže jsme zkrátili jednu nohu o&nbsp;čtyřicet centimetrů… a&nbsp;strýc Pepin přinesl sebrané spisy a&nbsp;vyrovnala jsem je&nbsp;pod chybějící nohu, a&nbsp;ještě to&nbsp;bylo málo, tak jsem to&nbsp;dorovnala Šmilovského Parnasií.</span></p>
          <p class="chunk" data-nb-ref-number="41" data-nb-words="674" data-nb-chars="3726"><span class="idea" data-nb-ref-number="41" id="idea41" data-nb-words="674" data-nb-chars="3726">A&nbsp;z&nbsp;dáli se&nbsp;ozvalo hřmění a&nbsp;řinčení, to&nbsp;Francin vyjel s&nbsp;orionem z&nbsp;lesíka u&nbsp;Zvěřinka, a&nbsp;ten randál a&nbsp;hluk neustále sílil, jako by&nbsp;Francin před sebou hrnul všechny součástky oriona. Vyběhla jsem před kancelář a&nbsp;otevřela vrata a&nbsp;Francin vjížděl do&nbsp;pivovaru, na&nbsp;sajdkáře se&nbsp;kymácel ten šlapací malý soustruh, který Francin na&nbsp;delší štreky vozil vždycky s&nbsp;sebou, a&nbsp;teď motocykl zahnul až&nbsp;k&nbsp;našim dveřím a&nbsp;Francin zvedl brýle a&nbsp;sundal koženou přilbu a&nbsp;ukazoval mi&nbsp;rukou, abych honem šla domů, a&nbsp;já jsem už&nbsp;věděla, že&nbsp;mi&nbsp;přivezl dáreček. Vběhla jsem do&nbsp;kuchyně a&nbsp;Francin se&nbsp;s&nbsp;něčím vlekl zadem, přes chodbu kanceláře do&nbsp;Pokoje, chvíli tam něco kutil a&nbsp;pak vešel do&nbsp;kuchyně a&nbsp;mnul si&nbsp;ruce a&nbsp;smál se, pohladil strýce Pepina po&nbsp;ramenou a&nbsp;já jsem se&nbsp;vrhla na&nbsp;Francina, a&nbsp;tak, jak jsme měli ve&nbsp;zvyku, prohledávala jsem mu&nbsp;všechny kapsy u&nbsp;kabátu a&nbsp;v&nbsp;kalhotách a&nbsp;Francin se&nbsp;smál a&nbsp;byl roztomilý, že&nbsp;jsem trnula, co&nbsp;se&nbsp;za&nbsp;tím asi skrývá? A&nbsp;pak jsem řekla: „A&nbsp;to nebude žádný prstýnek a&nbsp;žádné náušničky, a&nbsp;žádné hodinky a&nbsp;žádné brožky, ale něco většího, že?“ A&nbsp;Francin se&nbsp;vysvlékl a&nbsp;umýval si&nbsp;ruce a&nbsp;kýval hlavou, a&nbsp;když si&nbsp;utíral ruce, ukazovala jsem na&nbsp;dveře do&nbsp;pokoje a&nbsp;ptala se: „Je to&nbsp;tam?“ Francin kýval, že&nbsp;tam to&nbsp;je… a&nbsp;schválně zpomaloval oblékání a&nbsp;schválně dělal, že&nbsp;si&nbsp;musí očistit boty, až&nbsp;jsem hrozila, že&nbsp;vtrhnu do&nbsp;pokoje, že&nbsp;už&nbsp;to&nbsp;nevydržím, Francin zvedl prst, poprosil mne, abych zavřela oči, a&nbsp;odvedl mne do&nbsp;pokoje a&nbsp;nechal mne chvíli stát a&nbsp;pak jsem uslyšela hudbu a&nbsp;tenor krásně začal zpívat… mé&nbsp;srdce pro tebe kvílí, má&nbsp;Havaj, květe bílý… otevřela jsem oči, obrátila se&nbsp;a&nbsp;Francin stál a&nbsp;držel hořící lampu a&nbsp;svítil na&nbsp;skříňkový gramofon, pak postavil lampu na&nbsp;stůl a&nbsp;poprosil mne o&nbsp;tanec, podchytil mne v&nbsp;pase, druhou rukou sevřel moji ruku v&nbsp;dlani, a&nbsp;Francin číhal, a&nbsp;teď vplul dlouhým krokem do… kdo jednou sbohem dá&nbsp;ti, ten vždy se&nbsp;k&nbsp;tobě vrátí… A&nbsp;Francin, divila jsem se, protože byl špatným tanečníkem, vplul do&nbsp;kroků tanga tak dobře, až&nbsp;jsem se&nbsp;k&nbsp;němu přitiskla, vsunul svoji nohu docela směle mezi moje nohy, zastříhli jsme se&nbsp;do&nbsp;sebe tak, že&nbsp;jsem se&nbsp;odtáhla, abych si&nbsp;Francina líp prohlédla, pak jsem položila hlavu na&nbsp;jeho rameno, avšak nastala v&nbsp;tanci otočka a&nbsp;Francin vypadl z&nbsp;rytmu, chvíli vyčkával, a&nbsp;když zase chtěl pokračovat v&nbsp;tangu couváním, couval sice správně, ale mimo rytmus a&nbsp;znejistěl, avšak když rozházel celý tanec a&nbsp;vyčíhal ty&nbsp;první kroky, zase se&nbsp;chytil a&nbsp;krásně plul po&nbsp;koberci a&nbsp;raději se&nbsp;ani neotáčel, ani nechtěl kráčet mimo mne, ale jen dlouhými kroky, jako by&nbsp;mu&nbsp;boty vázly v&nbsp;horkém asfaltu, tančil z&nbsp;jednoho konce pokoje na&nbsp;druhý, aby se&nbsp;tam neobratně otočil a&nbsp;zase kráčel v&nbsp;rytmu, ale přesto neodolal, aby se&nbsp;nepokusil znovu o&nbsp;otočku, vysunul se&nbsp;mimo mne a&nbsp;díval se&nbsp;na&nbsp;koberec na&nbsp;svoje kroky, viděla jsem, že&nbsp;ty&nbsp;kroky jsou správné, ale že&nbsp;Francinovi chybí to&nbsp;hlavní: rytmus. Dokonce se&nbsp;snažil o&nbsp;takzvané prohýbání, blesklo mi&nbsp;hlavou, že&nbsp;jistě v&nbsp;Praze chodil do&nbsp;nějakého kurzu tanečních hodin, do&nbsp;nějaké soukromé školy tance, protože i&nbsp;to prohýbání dovedl perfektně, prohnul mne, až&nbsp;jsem se&nbsp;dotýkala vlasy koberce, ale když si&nbsp;mne zase navlékl na&nbsp;sebe, bylo to&nbsp;taky správně, akorát pořád nit tanečních kroků navlékal mimo ouško hudby… a&nbsp;krásný tenor přestal zpívat a&nbsp;hudba tiše skomírala… a&nbsp;Francin se&nbsp;přestal usmívat a&nbsp;skoro se&nbsp;zhroutil na&nbsp;židli a&nbsp;to, že&nbsp;mu&nbsp;tango nešlo, to&nbsp;poznání z&nbsp;něho vyrazilo dech, protože na&nbsp;posledních šibřinkách jsem tančila s&nbsp;mladým Klečkou, vařičem pivovaru, který hrál krásně na&nbsp;violoncello a&nbsp;měl čtyři reálky a&nbsp;který uměl tak tančit a&nbsp;já jsem se&nbsp;s&nbsp;ním tak shodla, že&nbsp;tanečníci přestali tančit a&nbsp;obklopili nás a&nbsp;my dva jsme tančili jako dva artisté, jako dvě spřažené nápravy, v&nbsp;naprostém splynutí, zatímco Francin seděl za&nbsp;sloupem sám a&nbsp;díval se&nbsp;do&nbsp;podlahy.</span></p>
          <p class="chunk" data-nb-ref-number="42" data-nb-words="66" data-nb-chars="391"><span class="idea" data-nb-ref-number="42" id="idea42" data-nb-words="66" data-nb-chars="391">„Se slečnou Vlastou u&nbsp;Havrdů,“ řekl strýc Pepin, „to tančíme taky tak, ale trochu jináč, rychleji, Vlasta mi&nbsp;naleje martel a&nbsp;pak řekne, tak pane Josef, co&nbsp;vám mám zahrát? A&nbsp;já řeknu: Zahrajte mi&nbsp;nějaké třapec! A&nbsp;Vlasta řekne: A&nbsp;jakej třapec? Povídám: Od&nbsp;skladatele Bundy, takzvanýho Gobelinka, smím taky prosit, švagrová? Francine, dé&nbsp;to&nbsp;tam hodně rychleji! A&nbsp;divé se, jak se&nbsp;pořádně tančí!“</span></p>
          <p class="chunk" data-nb-ref-number="43" data-nb-words="430" data-nb-chars="2306"><span class="idea" data-nb-ref-number="43" id="idea43" data-nb-words="430" data-nb-chars="2306">Strýc Pepin mne vzal za&nbsp;ruce a&nbsp;džezová hudba začala hrát tak rychle, jak Francin posunul rychlostní páčku, jako v&nbsp;zrychleném filmu běhají ženské. A&nbsp;strýc Pepin se&nbsp;mi&nbsp;začal uklánět a&nbsp;já jsem se&nbsp;ukláněla taky. Pak se&nbsp;mne dotkl čelem a&nbsp;já jeho taky, najednou se&nbsp;strýc obrátil v&nbsp;rytmu hudby a&nbsp;pořád se&nbsp;držíce za&nbsp;ruce jsme se&nbsp;otočili a&nbsp;stáli proti sobě zády a&nbsp;strýc zvedl nožku a&nbsp;kroutil a&nbsp;pohyboval botičkou a&nbsp;lýtkem, pak rozhodil ruce, pleskl dlaněmi a&nbsp;točil rukama tak rychle, jako by&nbsp;rychle navinoval nějakou vlnu, pak se&nbsp;chytil v&nbsp;pase a&nbsp;sekal sem a&nbsp;tam nohama, že&nbsp;jsem musela dělat to&nbsp;samé, ale v&nbsp;protisměru, aby mi&nbsp;nepřekopl kotník, pak se&nbsp;obrátil a&nbsp;vzal mne v&nbsp;pase a&nbsp;vyhodil do&nbsp;stropu, až&nbsp;jsem se&nbsp;vlasama dotkla omítky, a&nbsp;strýc mne v&nbsp;rytmu hudby nosil sem a&nbsp;tam a&nbsp;nos měl zabořený do&nbsp;mého pupíku, pak mne pustil, otočil mne a&nbsp;dotýkali jsme se&nbsp;zády a&nbsp;strýc si&nbsp;mne navlékl na&nbsp;ramena jako nůši a&nbsp;já jsem se&nbsp;zahákla do&nbsp;jeho paží taky a&nbsp;jeden druhého jsme kolíbali, jako bychom se&nbsp;napravovali v&nbsp;ztrženém kříži, pak mne strýc pustil, oběhl mne rytmickým poklusem a&nbsp;začal proti mně dělat výpady, jako to&nbsp;dělal hercový kluk s&nbsp;tyčí, dělala jsem to&nbsp;po&nbsp;něm a&nbsp;tanec byl přesný a&nbsp;nevypočitatelný, ale neustále rytmický, jako by&nbsp;pohyb naplňoval daleko přesněji hudbu než kterýkoliv jiný tanec, pak strýc vyskočil a&nbsp;roztáhl nohy a&nbsp;dopadl na&nbsp;koberec a&nbsp;udělal špagát, a&nbsp;já jsem se&nbsp;bála, že&nbsp;bych se&nbsp;roztrhla v&nbsp;tříslech, tak jsem se&nbsp;jen ukláněla napravo a&nbsp;nalevo, zatímco strýc si&nbsp;střídavě čichal k&nbsp;levé špičce botek a&nbsp;k&nbsp;pravé, potom najednou, jako by&nbsp;byl vsrknut ke&nbsp;stropu, vyskočil, stáhl nohy a&nbsp;natáhl si&nbsp;mne tak rychle na&nbsp;rameno a&nbsp;přes rameno zase nohama na&nbsp;zem, že&nbsp;jsem kramflíčkem střevíčku udělala čáru na&nbsp;stropě, Francin se&nbsp;na&nbsp;mne díval a&nbsp;usmíval se, pak šel do&nbsp;kuchyně a&nbsp;vrátil se&nbsp;a&nbsp;v&nbsp;jedné ruce držel hrnek s&nbsp;vlažnou bílou kávou a&nbsp;ve druhé krajíc suchého chleba, ze&nbsp;kterého ukusoval, a&nbsp;díval se&nbsp;na&nbsp;nás, ale zrychlené tango zmlkalo, tenor dozpíval… kdo jednou sbohem dá&nbsp;ti, ten vždy se&nbsp;k&nbsp;tobě vrátí, má&nbsp;Havaj, květe bílý, o&nbsp;tobě sním… A&nbsp;když mne strýc Pepin odváděl, políbil mně ruku a&nbsp;držel moji paži a&nbsp;hluboce se&nbsp;ukláněl na&nbsp;všechny strany, klonil se&nbsp;nějakému velkému sálu a&nbsp;posílal polibky do&nbsp;rohů pokoje… Když jsem kráčela kolem stolu, šlápla jsem na&nbsp;špalíček, který jsme uřezali od&nbsp;stolu, a&nbsp;zvrtl se&nbsp;mi&nbsp;kotník.</span></p>
          <p class="chunk" data-nb-ref-number="44" data-nb-words="7" data-nb-chars="53"><span class="idea" data-nb-ref-number="44" id="idea44" data-nb-words="7" data-nb-chars="53">„Bratře,“ řekl Francin, „jseš ladem ležící harmonie.“</span></p>
          <p class="chunk" data-nb-ref-number="45" data-nb-words="11" data-nb-chars="52"><span class="idea" data-nb-ref-number="45" id="idea45" data-nb-words="11" data-nb-chars="52">A&nbsp;já jsem s&nbsp;výkřikem padla a&nbsp;už jsem se&nbsp;nepostavila.</span></p>
          <p class="chunk" data-nb-ref-number="46" data-nb-words="241" data-nb-chars="1350"><span class="idea" data-nb-ref-number="46" id="idea46" data-nb-words="241" data-nb-chars="1350">Tu&nbsp;noc se&nbsp;Mucek pominul. Domovník ho&nbsp;musel už&nbsp;zvečera uvázat na&nbsp;řetěz do&nbsp;kůlny a&nbsp;tam Mucek nedovedl srovnat souvislosti mezi kremrolí a&nbsp;tou bolestí v&nbsp;ocásku a&nbsp;už se&nbsp;nechtěl stát krasavečkem podle poslední módy, a&nbsp;tak začal strašlivě výt a&nbsp;pěna se&nbsp;mu&nbsp;objevila u&nbsp;tlamy, pěna šílenství smíchaná s&nbsp;pěnou kremrolí, a&nbsp;Francin o&nbsp;půlnoci nabíjel brovnink a&nbsp;pak vyšel na&nbsp;dvůr a&nbsp;za chvilku jsem slyšela střelbu, jednu ránu za&nbsp;druhou, dobelhala jsem se&nbsp;k&nbsp;oknu a&nbsp;viděla jsem ve&nbsp;světle baterky Mucka, jak napíná řetěz, jak stojí na&nbsp;zadních a&nbsp;prosí packama, že&nbsp;už&nbsp;souhlasí s&nbsp;tím zkráceným ocáskem, že&nbsp;se&nbsp;vším je&nbsp;smířen, jen ať&nbsp;po&nbsp;něm jeho panáček nestřílí, a&nbsp;Francin vstřílel celý zásobník a&nbsp;Mucek ještě nepadl, naopak, byl dojemnější než kdy jindy, pořád stál na&nbsp;zadních a&nbsp;hrabal předníma prackama a&nbsp;já jsem to&nbsp;všechno považovala za&nbsp;smrtelný hřích, který jsem spáchala na&nbsp;Muckovi, a&nbsp;dobelhala jsem se&nbsp;na&nbsp;otoman a&nbsp;rozplakala jsem se&nbsp;a&nbsp;zacpávala si&nbsp;před střelbou uši jako před výčitkou… A&nbsp;střelba utichla a&nbsp;Mucek už&nbsp;asi byl mrtvý, avšak jistě do&nbsp;poslední chvíle vrtěl neexistujícím ocáskem, protože si&nbsp;asi myslel, že&nbsp;ho&nbsp;to&nbsp;střílí někdo jiný, protože jako zvíře jistě nemohl a&nbsp;nedovedl pochopit, jak bych tu&nbsp;bolest mu&nbsp;mohla udělat já&nbsp;a&nbsp;jeho panáček, Francin, který když se&nbsp;vrátil s&nbsp;brovninkem, tak jak byl oblečený, svalil se&nbsp;do&nbsp;postele a&nbsp;zdálo se&nbsp;mi, že&nbsp;taky pláče.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./postriziny_015.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>