<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="10">
    <meta name="apple-mobile-web-app-capable" content="yes">
    <title>10</title>
    <link rel="stylesheet" href="./style/style.min.css" media="screen" integrity="sha256-pEuscjPgvhH0ekmdpkE3UVcIAkWSiOAQAo0vH/3xy5I=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Bohumil Hrabal: Postřižiny">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Postřižiny">
    <meta property="og:title" content="Postřižiny">
    <meta property="og:type" content="book">
    <meta property="og:book:author" content="Bohumil Hrabal">
    <meta property="twitter:title" content="Bohumil Hrabal: Postřižiny">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./postriziny_014.html">
    <link rel="next" href="./postriziny_016.html">
    <meta name="nb-order" content="11">
    <link rel="self" href="postriziny_015.html">
    <meta name="nb-identifier" content="hrabal-postriziny-6270eaa">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1352" data-nb-chars="7815">
    <nav role="doc-toc">
      <ul class="plain section">
        <li><a href="postriziny_005.html">Věnování</a></li>
        <li><a href="postriziny_006.html">1</a></li>
        <li><a href="postriziny_007.html">2</a></li>
        <li><a href="postriziny_008.html">3</a></li>
        <li><a href="postriziny_009.html">4</a></li>
        <li><a href="postriziny_010.html">5</a></li>
        <li><a href="postriziny_011.html">6</a></li>
        <li><a href="postriziny_012.html">7</a></li>
        <li><a href="postriziny_013.html">8</a></li>
        <li><a href="postriziny_014.html">9</a></li>
        <li><a href="postriziny_015.html">10</a></li>
        <li><a href="postriziny_016.html">11</a></li>
        <li><a href="postriziny_017.html">12</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./postriziny_014.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">10</span></h1>
        <section>
          <p class="chunk" data-nb-ref-number="2" data-nb-words="361" data-nb-chars="1992"><span class="idea" data-nb-ref-number="2" id="idea2" data-nb-words="361" data-nb-chars="1992">Teď mě&nbsp;měl Francin takovou, jakou si&nbsp;mě&nbsp;přál mít, slušnou ženu sedící doma, ženskou, o&nbsp;které věděl, kde je&nbsp;dnes a&nbsp;kde bude zítra, kde by&nbsp;si&nbsp;ji&nbsp;přál mít navždycky, ne&nbsp;moc nemocnou, ale nemocnou jakoby, ženu, která by&nbsp;se&nbsp;dobelhala ke&nbsp;kamnům, k&nbsp;židli, ke&nbsp;stolu, hlavně ale ženu, která by&nbsp;mu&nbsp;byla na&nbsp;obtíž, protože vrchol manželského soužití viděl Francin v&nbsp;tom, že&nbsp;jsem mu&nbsp;vděčná, že&nbsp;mi&nbsp;ráno připraví snídani, v&nbsp;poledne na&nbsp;motocyklu sjede pro oběd do&nbsp;restaurace, hlavně ale aby mi&nbsp;ukázal, jak mne má&nbsp;rád, jak o&nbsp;mne s&nbsp;radostí může pečovat, a&nbsp;tak nějak, jak se&nbsp;stará on&nbsp;o&nbsp;mne, že&nbsp;bych se&nbsp;měla starat i&nbsp;já o&nbsp;něho, to&nbsp;byl Francinův sen, abych každý rok dostala angíny a&nbsp;chřipky, abych občas měla i&nbsp;zápal plic. To&nbsp;vždycky byl radostí bez sebe, nikdo nikdy se&nbsp;nemohl starat o&nbsp;člověka tak, jako se&nbsp;staral Francin, to&nbsp;bylo jeho náboženství, nebe na&nbsp;zemi, když mne mohl balit do&nbsp;prostěradel namočených do&nbsp;studené vody, kdy s&nbsp;prostěradlem obíhal kolem mne a&nbsp;tak je&nbsp;na&nbsp;mne namotával, jako by&nbsp;mne zaživa balzamoval, ale potom mne vzal do&nbsp;náruče a&nbsp;opatrně mne ukládal do&nbsp;postele, jako holčičky ukládají panenku. A&nbsp;každou hodinu odbíhal z&nbsp;kanceláře, aby mi&nbsp;měřil teplotu, každé dvě hodiny mi&nbsp;měnil obklady a&nbsp;v&nbsp;duchu se&nbsp;jistě modlil, ne&nbsp;že&nbsp;by&nbsp;si&nbsp;to&nbsp;přál, ale kdyby jinak Osud nedal, tak abych už&nbsp;nevstala, abych byla jeho miminko, které ho&nbsp;potřebuje tak, jako on&nbsp;potřebuje mne. A&nbsp;když jsem byla v&nbsp;rekonvalescenci a&nbsp;začala jsem chodit, když jsem se&nbsp;začínala zase od&nbsp;srdce smát a&nbsp;zase ta&nbsp;neslušná ženská začala ve&nbsp;mně vítězit, Francin zase se&nbsp;stahoval do&nbsp;sebe a&nbsp;zase snil o&nbsp;tom, že&nbsp;jsem ochrnutá a&nbsp;on mne vozí na&nbsp;kolečkové židli, večer mi&nbsp;předčítá Národní politiku nebo nějaký román, a&nbsp;tak by&nbsp;se&nbsp;vyrovnal ten jeho komplex z&nbsp;mé dravé zdravosti, která milovala náhodu a&nbsp;nepředvídanou událost a&nbsp;podivuhodné setkání, zatímco Francin miloval pořádek a&nbsp;řád, opakování mu&nbsp;ukazovalo správnou cestu, všechno, co&nbsp;se&nbsp;dalo předvídat a&nbsp;zařídit, to&nbsp;všechno byl Francinův život, svět, ve&nbsp;který věřil a&nbsp;bez kterého nedovedl žít.</span></p>
          <p class="chunk" data-nb-ref-number="3" data-nb-words="29" data-nb-chars="164"><span class="idea" data-nb-ref-number="3" id="idea3" data-nb-words="29" data-nb-chars="164">A&nbsp;teď mne měl v&nbsp;posteli s&nbsp;kotníkem v&nbsp;gypsovém zářícím obvazu, nadlouho nepohyblivou, a&nbsp;když tak o&nbsp;berlích a&nbsp;pak o&nbsp;holi, teď, kdy Josefina Bakerová tančí charleston.</span></p>
          <p class="chunk" data-nb-ref-number="4" data-nb-words="961" data-nb-chars="5657"><span class="idea" data-nb-ref-number="4" id="idea4" data-nb-words="961" data-nb-chars="5657">A&nbsp;snad ten můj kotník přišel včas, protože Francin, když jsem běhala, nemohl dát dohromady jediný slogan, popsal tolik čtvrtek papíru redis perem číslo tři, a&nbsp;všechna ta&nbsp;reklama na&nbsp;zvýšení odběru piva končila v&nbsp;kamnech. Avšak nyní, když moje bílá noha spočívala na&nbsp;podušce, Francin chodil kuchyní a&nbsp;pokojem, pil vlažnou kávu a&nbsp;přikusoval k&nbsp;tomu suchý chléb a&nbsp;najednou se&nbsp;zastavil s&nbsp;hrnkem v&nbsp;ruce, jako by&nbsp;se&nbsp;zasnil, dokonce byl zasažen viděním, z&nbsp;kterého šilhal, odložil hrnek, chleba, posadil se&nbsp;a&nbsp;redis perem číslo tři psal kaligraficky nápisy do&nbsp;hospod, a&nbsp;když dopsal, vzal napínáček a&nbsp;přišpendlil na&nbsp;zeď tu&nbsp;čtvrtku, abych na&nbsp;ni&nbsp;viděla, abych se&nbsp;i&nbsp;dovtípila, že&nbsp;kdybych byla zdravá a&nbsp;chovala se&nbsp;tak, jako bych byla nemocná, že&nbsp;by&nbsp;on&nbsp;co&nbsp;nevidět byl jmenován ředitelem pivovaru, společnosti s&nbsp;ručením omezeným, takový elán do&nbsp;práce a&nbsp;života mu&nbsp;dává můj ochromený pohyb. Za&nbsp;týden Francin vypil na&nbsp;inspiraci jistě půl hektolitru vlažné bílé kávy a&nbsp;po celé zdi rozvěsil redis perem napsané a&nbsp;graficky upravené slogany.&nbsp;– Více piva, méně útrap a&nbsp;mrzutostí.&nbsp;– Vaše podlomené zdravíčko upevní vám naše pivečko.&nbsp;– Kdo nepil, teskný byl, když se&nbsp;napil pivenka, zčervenal jak dívenka.&nbsp;– Bez piva zaživa bych umíral.&nbsp;– Vaše podlomené zdraví pivo upevní a&nbsp;spraví.&nbsp;– Více pivečka, více zdravíčka.&nbsp;– Zdraví, svěžest, sílu, vše najdete v&nbsp;pivu.&nbsp;– Kdo chce vesel býti, musí pivo píti.&nbsp;– Kdo k&nbsp;nám do&nbsp;hospody chodí, dvakráte se&nbsp;rodí.&nbsp;– Naše dobré pivo, nápoj pro každého.&nbsp;– Lépe se&nbsp;nám bude žíti, když víc piva budem píti.&nbsp;– Kdo o&nbsp;hospodu nezavadí, kdo nepije a&nbsp;nejí, ten vlastní zdraví zradí.&nbsp;– Doma, na&nbsp;cestách, všude jen osvěžující pivo.&nbsp;– Pivečko v&nbsp;každý čas správně osvěží vás.&nbsp;– A&nbsp;měl takovou radost nad tou inspirací, že&nbsp;si&nbsp;nalil plný hrnek kávy, pustil si&nbsp;gramofon… V&nbsp;dáli za&nbsp;mořem, čarovná je&nbsp;zem, Havaj… a&nbsp;pokoušel se&nbsp;plíživým krokem tančit tango a&nbsp;tak byl naplněn optimismem a&nbsp;tak se&nbsp;radoval z&nbsp;nějaké události, která je&nbsp;uložena v&nbsp;blízké budoucnosti, že&nbsp;se&nbsp;zamykal večer v&nbsp;pokoji, tam hrál pořád Má&nbsp;Havaj, květe bílý, každou chvíli vyšel s&nbsp;příručkou moderního tance a&nbsp;smál se, a&nbsp;když se&nbsp;vyradoval, tak zase se&nbsp;vrátil do&nbsp;pokoje, klíčová dírka svítila do&nbsp;přítmí tak jako moje noha v&nbsp;gypsu, a&nbsp;já jsem věděla, že&nbsp;jistě si&nbsp;Francin namaloval křídou ty&nbsp;kroky, ty&nbsp;cápoty, nejen ty&nbsp;základní kroky, ale i&nbsp;kroky nazpátek, ty&nbsp;otočky, celou trasu křídou namalovaných obvodů jeho podrážek, ve&nbsp;kterých trpělivě chodil v&nbsp;rytmu a&nbsp;melodii Havaje. Měl takovou radost, že&nbsp;mu&nbsp;jdou ty&nbsp;kroky, že&nbsp;i&nbsp;ve dne, když jsem se&nbsp;dívala oknem na&nbsp;dvůr a&nbsp;Francin spěchal něco vyřídit do&nbsp;várny, zpomalil najednou kroky a&nbsp;kráčel v&nbsp;krocích tanga, otočil se&nbsp;a&nbsp;pozpátku, s&nbsp;rukama lehce zvednutýma tančil dál ten moderní tanec, viděla jsem, jak se&nbsp;dívá na&nbsp;svoje nohy, viděla jsem, že&nbsp;je&nbsp;bezradný, že&nbsp;kdyby to&nbsp;šlo, že&nbsp;by&nbsp;křídou si&nbsp;namaloval i&nbsp;na silnici ty&nbsp;kroky… ale to&nbsp;ho&nbsp;neodradilo, naopak, večer tím usilovněji se&nbsp;pokoušel najít na&nbsp;křídou pomalovaném koberci skulinu, kterou by&nbsp;vnikl do&nbsp;rytmu gramofonu, už&nbsp;posté hrajícího Havaj. Každý večer Francin odmontoval z&nbsp;motocyklu značky Orion baterii, přinesl ji&nbsp;a&nbsp;zapnul vysokofrekvenční proudy, kufříček vystlaný červeným sametem se&nbsp;matně třpytil skleněnými přístroji a&nbsp;Francin mi&nbsp;dával jiskry do&nbsp;kotníku, fulgurační blesky prostupovaly sádrový obvaz, pak mi&nbsp;odkládal kus šatu po&nbsp;kuse, aniž jsem si&nbsp;mohla uvědomit, že&nbsp;jsem skoro nahá, fulgurační proudy mi&nbsp;dělaly dobře, masírovací váleček drobnými jiskrami mi&nbsp;posiloval obě nohy a&nbsp;sílil mi&nbsp;nervy v&nbsp;zádech, a&nbsp;Francin mi&nbsp;šeptal: „Nejlepší prostředek, jak, Mary, zvýšit tvoji krásu, kterou máš…“ Těšila jsem se&nbsp;každý večer na&nbsp;fialové masáže, které voněly hromem a&nbsp;krátkým spojením, přes štěpnici byl slyšet zase krásný mužský hlas, pan Jirout v&nbsp;atlasových šatečkách sám sebe svým hlasem vystřelil z&nbsp;děla, skrz zdi jsem viděla, jak letí nad pivovarem, má&nbsp;upažené ruce a&nbsp;napraskle se&nbsp;usmívá… už&nbsp;je&nbsp;ta&nbsp;láska, už&nbsp;je&nbsp;pryč, bejvalo jí&nbsp;malounko… má&nbsp;zlatá panenko… teď se&nbsp;pan Jirout začínal naklánět směrem k&nbsp;zemi, rozpřáhl ruce a&nbsp;házel divákům dolů růže a&nbsp;polibky. Francin mi&nbsp;dal do&nbsp;ruky kovovou elektrodu a&nbsp;černým knoflíkem zapnul přístroj a&nbsp;jako hypnotizér vznášel dlaň nad mým tělem, kam se&nbsp;Francinova ruka hnula, tam z&nbsp;její dlaně sršely a&nbsp;praskaly jiskry, pršel déšť fialového zrní, tisíce pomněnek a&nbsp;fialinek z&nbsp;Francinovy dlaně vstupovalo z&nbsp;přístroje do&nbsp;mne, vůně ozonu a&nbsp;blesku, který udeřil do&nbsp;stavení, se&nbsp;vznášela nade mnou, jen do&nbsp;sádry namočený kotník zářil modrounkým odleskem… už&nbsp;nezbylo po&nbsp;ní&nbsp;nic… v&nbsp;hluboni u&nbsp;Nymburka zmizela… a&nbsp;pan Jirout dopadl do&nbsp;sítěné trampolíny a&nbsp;péroval a&nbsp;ukláněl se&nbsp;v&nbsp;modrounkých atlasových šatečkách… cítila jsem, že&nbsp;i&nbsp;moje tělo vydává pronikavou vůni elektřiny, oddychovala jsem víc a&nbsp;víc, z&nbsp;celého těla mi&nbsp;vycházela svatozář, dívala jsem se&nbsp;do&nbsp;zrcadla, jak natažena ležím, fialový praskot a&nbsp;sršení je&nbsp;jediným mým prádlem, nikdy jsem neměla dojem, že&nbsp;jsem nahá, pořád jsem byla obtažena barvínkovým pláštěm, Francinův kaučukový límec a&nbsp;bílé manžety svítily tak jako moje gypsová noha, oddychoval tak jako já, ležící na&nbsp;zádech a&nbsp;se zalomeným loktem přes oči, bývalo mi&nbsp;z&nbsp;toho vysokofrekvenčního obřadu nevolno, nikdy jsme o&nbsp;tom s&nbsp;Francinem nemluvili, připravovali jsme se&nbsp;mlčky, jako bychom usilovali oba dva o&nbsp;zakázané, a&nbsp;když Francin otočil nazpátek černým knoflíkem, každý jsme se&nbsp;dívali jinam, tak krásné to&nbsp;bylo. Kdyby někdo najednou vtrhl do&nbsp;pokoje a&nbsp;přinesl lampu, Francin by&nbsp;jistě omdlel, proto raději zamykal, stahoval žaluzie a&nbsp;záclonu a&nbsp;pro jistotu vyšel ven a&nbsp;díval se&nbsp;na&nbsp;okna, zda se&nbsp;nikdo nemůže dívat k&nbsp;nám a&nbsp;vidět, jak mi&nbsp;chvějícími se&nbsp;prsty rozepíná blůzičku, stahuje sukni opatrně přes sádrový kotník, jak přede mnou klečí a&nbsp;kosmetickou masáží dosahuje kosmu.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./postriziny_016.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>